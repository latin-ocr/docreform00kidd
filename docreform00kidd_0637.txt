 

304 IN GENEVA, 1541—2 609

animae suis maculis absterguntur: non secus atque aqua

abluuntur corporis sordes.

M. Quid de regeneratione?
P. Quoniam eius initium est naturae nostrae mortificatio,

finis vero ut novae creaturae simus, »in eo nobis proponitur
mortis figura, quod capiti aqua iniicitur : novae autem vitae, in
eo quod non manemus sub aqua demersi, sed ad momentum
duntaxat subimus tanquam in sepulchrum, ut statim emergamus.

M. Num aquam esse animae lavacrum censes ?

P. Nequaquam. Hunc enim honorem eripere Christi
sanguini nefas est, qui ideo effusus fuit, ut, abstersis omnibus
nostris maculis, puros coram Deo et impollutos nos redderet.
(Ι Petr. i. 193 1 Ioan. i. 7.) Atque huius quidem pur-
gationis fructum percipimus, quum sacro illo sanguine con-
scientias nostras Spiritus sanctus aspergit. Obsignationem vero
in Sacramento habemus.

M. Verum, annon aliud aquae tribuis, nisi ut ablutionis
tantum sit figura?

P. Sic figuram esse sentio, ut simul annexa sit veritas.
Neque enim sua nobis dona pollicendo nos Deus frustratur.
Proinde et peccatorum veniam et vitae novitatem offerri nobis
in Baptismo et recipi a nobis certum est.

M. An promiscue in omnibus impletur haec gratia?

P. Multi dum illi sua pravitate viam praecludunt, efficiunt
ut sibi sit inanis. Ita non nisi ad fideles solos pervenit fructus.
Verum inde nihil Sacramenti naturae decedit.

M. Regeneratio autem unde Ρ
P. A morte Christi et resurrectione simul. Haec enim vis

subest eius morti ut per eam crucifigatur vetus homo noster
et naturae nostrae vitiositas quodammodo sepeliatur, ne
amplius vigeat in nobis. Quod autem reformamur in novam
vitam ad obediendum Dei iustitiae, id est resurrectionis
beneficium.
M. Quomodo per Baptismum nobis haec bona conferuntur?
P. Quia nisi promissiones illic nobis oblatas respuendo in-
fructuosas reddimus, vestimur Christo eiusque Spiritu donamur.
M. Nobis vero quid agendum est ut rite Baptismo utamur?
P. Rectus Baptismi usus in fide et poenitentia situs cst:
hoc est ut statuamus primum certa animi fiducia nos ab
omnibus maculis Christi sanguine purgatos Deo placere ,· deinde
ut Spiritum eius sentiamus ipsi in nobis habitare atque id
operibus apud alios declaremusz utque assidue nos in medi-

944 1< r

