542 ςΑΙΛἾΝ, 'ro His ARRIVAL 273

au a collegis tantum et senioribus, qui censurae praesunt, an
vero unius auctoritate constitui possit. . . . Habemus ergo
esse hanc ex Verbo Dei (Act. vi. 2) legitimam ministri voca-
tionem, ubi ex populi consensu et approbatione creantur ¹ qui
visi fuerint idonei. Praeesse autem electioni debere alios
pastores, ne quid vel per levitatem, vel per mala studia, vel
per tumultum a multitudine peccetur. ’

ξ 16. Superest ritus ordinandi, . . . Constat autem Apostolos
non alia ceremonia usos esse, quum aliquem ministerio ad-
movebant, quam manuum impositiones-³ . . . Licet autem nullum
exstet certum praeceptum de manuum impositione, quia tamen
fuisse in perpetuo usu Apostolis videmus, illa tarn accurata
eorum observatio praecepti vice nobis esse debet.. .. Hoc
postremo habendum est, non universam multitudinem manus
imposuisse suis ministris, sed solos pastores. Quanquam in
certum est an plures semper manus imposuerint necne (Act.
xi. 6, xiii. 33 2 sim. i. 6).

c. xiv. De Sacramenlis, ξ 1. Praedicationi Evangelii
aliud affine est fidei nostrae adiumentum in Sacramentis:
de quibus certam aliquam doctrinam tradi, magnopere nostra
refert, unde nos et quem in finem instituta fuerint, et quis
eorum nunc usus sit, discamus. Principio animadvertere con-
venit quid sit Sacramentum. Videtur autem mihi haec sim-
plex et propria fore definitio, si dixerimus externum esse
symbolum, quo benevolentiae erga nos suae promissiones
conscientiis nostris Dominus obsignat, ad sustinendam fidei
nostrae imbecillitatem : et nos vicissim pietatem erga eum no- '
stram tam coram eo et angelis quam apud homines testamur.
Licet etiam maiore compendio aliter definire : ut vocetur divinae
in nos gratiae testimonium externo signo confirmatum, cum
mutua nostra erga ipsum pietatis testificatione.³ Utramlibet
cx his definitionibus eligas, ab illa Augustini, quae sacramen-
tum esse tradit rei sacrae visibile signum, aut invisibilis

1 This was Calvin's theory. In practice, electiori gave way to appointo
ment. Cf. Les Ordomzances ecrlcsz'astiqzws &Opera X a [= C. R. xxxviii.] 1 7,
and ilfia, No. 302).

2 This was abandoned in Geneva as superstitious by Les Ordomtances
(ibid. 18, and infra, No. 302), and in scotland rejected with contempt by the
Fz'rsl Book of Dz'scz'lffz'ne, 1560 (infra, No. 350), but reintroduced by the
Second, 1578.

³ Zwingli’s sacramenta] teaching was thus abhorrent to Calvin. Cf. [nst.
lv. xiv. 13, and, 11 Sept 1542, his letter to viret, ¹ In scn'ptis prioribus
[Zuinglii] memini quam profana sit de sacramentis doctrina’ (Herminjard,
viii, No. 1156).

