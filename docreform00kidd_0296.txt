268 THE DIET OF AUGSBURG‚ 1530 116

A. De fide.

3. Quum igitur doctrina de fide, quarn oportet in ecclesia
praecipuam esse, tam diu iacuerit ignota, quemadmodum fateri
omnes necesse est, de fidei iustitia altissimum silentium fuisse
in concionibus, tantum doctrinam operum versatam esse in
ecclesiis, nostri defide sic admonuerunt ecclesias :

4. Principio, quod opera nostra non possint reconciliare
Deum, aut mereri remissionem peccatorum et gratiam et
iustificationem‚ sed hanc tantum fide consequimur, credentes,
quod propter Christum recipiamur in gratiam, qui solus positus
est mediator et propitiatorium, per quem reconcilietur Pater.
Itaque qui confidit operibus se mereri gratiam, is aspernatur
Christi meritum et gratiam, et quaerit sine Christo humanis
viribus viam ad Deum, quum Christus de se dixerit: Ego sum
via, veritas et vita.

5. Haec doctrina de fide ubique in Paulo tractatur. Ephes.
ii : Gratia salvi facti estis per fidem ,· et lzoc non ex vobis, Dei
donum est, netz ex operibus etc. 6. Et ne quis cavilletur,
a nobis novam Pauli interpretationem excogitari, tota haec
causa habet testimonia Patrum. Nam Augustinus multis
voluminibus defendit gratiam et iustitiam fidei contra merita
operum. Et similia docet Ambrosius de vocatione gentium,
et alibi. Sic enim inquit [i. ξ 5] de vocatione gentium: ‘Vile-
sceret redemptio sanguinis Christi, nec misericordiae Dei
humanorum operum praerogativa succumberet, si iustificatio‚
quae fit per gratiam, meritis praecedentibus deberetur, ut non
munus largientis, sed merces esset operantis!

7. Quamquam autem haec doctrina contemnitur ab imperitis,
tamen experiuntur piae ac pavidae conscientiae, plurimum eam
consolationis afferre, quia conscientiae non possunt reddi tran-
quillae per ulla opera, sed tantum fide, quum certo statuunt,
qnod propter Christum habeant placatum Deum 3 quemad-
modum Paulus docet Rom. v: falsificati per fidem pacem
habemus apud Deum. 8. Tota haec doctrina ad illud certamen
perterrefactae conscientiae referenda est, nec sine illo certamine
intelligi potest. Quare male iudicant de ea re homines im-
periti et profani, qui Christianam iustitiam nihil esse somniant
nisi civilem et philosophicam iustitiam.

9. Olim vexabantur conscientiae doctrina operum 3 non audie-
bant ex evangelio consolationem. Quosdam conscientia
expulit in desertum, in monasteria, sperantes ibi se gratiam
merituros esse per vitam monasticam. Alii alia excogitaverunt
opera ad promerendam gratiam et satisfaciendum pro peccatis.

 

