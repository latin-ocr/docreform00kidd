276 THE DIET OF AUGsssURG‚ 1530 116

enumerandi omnia delicta, quia impossibile est omnia delicta
recitare, ut testatur Psalmus: Delicta quis intellzgrit? Item
Ieremias: pravum est cor hominis et inscrutabile. Quod si
nulla peccata nisi recitata remitterentur, nunquam adquiescere
conscientiae possent, quia plurima peccata neque vident,
neque meminisse possunt. 5. Γ estantur et veteres scriptores
enumerationem non esse necessariam. Nam in Decretis
citatur ChrysostomuS, qui sic ait : ‘Non tibi dico, ut te prodas
in publicum, neque apud alios te accuses, sed obedire‘te volo
prophetae dicenti: Revela ante Deum viam tuam. Ergo tua
confitere peccata apud Deum, verum iudicem, cum oratione.
Delicta tua pronuntia non lingua, sed conscientiae tuae memoria '
etc. Et Glossa de poenitentiast Dist. V, Cap. Consideret, fatetur
humani iuris esse confessionem. 6. Verum confessio, quum
propter maximum absolutionis beneficium, tum propter alias
conscientiarum utilitates apud nos retinetur.

V. DE DISCRIMINE CIBORUM ET TRADITIONIBUS.

Publica persuasio fuit non tantum vulgi, sed etiarn docentium
in ecclesiis, quod discrimina ciborum et similes traditiones
humanae sint opera ad promerendam gratiam et satisfactoria
pro peccatis. Et quod sic senserit mundus, apparet ex eo
quia quotidie instituebantur novae ceremoniae, now‘ ordines,
novae feriae, nova ieiunia, et doctores in templis exigebant
haec opera tamquam necessarium cultum ad promerendam
gratiam, et vehementer terrebant conscientias, si quid omit-
terent. 2. Ex hac persuasione de traditionibus multa in-
commoda in ecclesia secuta sunt.

Primo obscurata est doctrina de gratia et iustitia fidei, quae
est praecipua pars evangelii, et quam maxime oportet exstare
et eminere in ecclesia, ut meritum Christi bene cognoscatur,
et fides, quae credit remitti peccata propter Christum, longe
supra opera collocetur. 3. Quare et Paulus in hunc locum
maxime incumbit, legem et traditiones humanas removet, ut
ostendat iustitiam Christianam aliud quiddam esse quam
huiusmodi opera, videlicet fidem, quae credit peccata gratis
remitti propter Christum. 4. At haec doctrina Pauli paene
tota oppressa est per traditiones, quae pepererunt opinionem,
quod per discrimina ciborum et similes cultus oporteat mereri
gratiam et iustitiam. In poenitentia nulla mentio fiebat de
fide, tantum haec opera satisfactoria proponebantur3 in his
videbatur poenitentia tota consistere.

¹ Decreti P. ΙΙ, Causa xxxiii, Qu. 3 [De Poenitentia] Dist. v, Cap. 1.

 

