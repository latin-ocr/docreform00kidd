135 JESUITS ΒΥ PAUL III 339

forsitan detrectare conetur, cum tamen re vera nulla sit sru-
ctuosior vel proximis ad aedificationem vel nostris ad caritatis
et humilitatis simul officia exercenda. Subditi vero tum propter
ingentes ordinis utilitates, tum propter nunquam satis laudatum
humilitatis assiduum exercitium, Praeposito in omnibus ad in-
stitutum Societatis pertinentibus parere semper teneantur, et
in illo Christum veluti praesentem agnoscant et quantum decet
venerentur.

§ 10. Cum autem experti fuerimus iucundiorem, puriorem
et ad proximi aedificationem aptiorem esse vitam ab omni
avaritiae contagione quam remotissimam, et evangelicae
paupertati quam simillimam; cumque sciamus D. N. Ι. C.
servis suis regnum Dei solum inquirentibus necessaria ad
victum et vestitum esse subministraturum, voveant singuli
et universi perpetuam paupertatem, declarantes quod non
solum privatim sed neque etiam communiter possint pro
Societatis sustentatione aut usu ad bona aliqua stabilia aut
ad proventus seu introitus aliquos ius aliquod civile acquirere,
sed sint contenti usu tantum rerum sibi donatarum, ad neces-
saria sibi comparanda recipere.

ξ 11. Possint tamen habere in universitatibus collegium seu
collegia habentia redditus, census seu possessiones, usibus et
necessariis studentium applicandas, retenta penes Praepositum
et Societatem omnimoda gubernatione seu superintendentia
super dicta collegia et praedictos studentes, quoad gubernatoris·
seu gubernatorum, ac studentium electionem ac eorundem
admissionem, emissionem, receptionem, exclusionem, statu-
torum ordinationem, circa studentium instructionem, aedifica-
tionem ac correctionem, victus vestitusque eis ministrandi
modum, atque aliam omnimodam gubernationem, regimen
ac curam. Sic tamen ut neque studentes dictis bonis abuti,
neque Societas in proprios usus convertere possit, sed studen-
tium necessitati subvenire. Quiquidem post cognitum in spiritu
et literis eorum profectum, et post sufficientem probationem
in Societatem nostram admitti possint.

ξ 12. Socii omnes quicunque in sacris fuerint, quamvis bene-
ficia ecclesiastica aut eorum redditus non habeant, teneantur
tamen singuli, privatim ac particulariter et non communiter
ad dicendum officium secundum ecclesiae ritum.

§13. Haec sunt quae sub praefati D. N. Pauli et Sedis
Apostolicae beneplacito de nostra professione typo quodam
explicare potuimus ,· quod nune fecimus ut summatim scriptione
hac informaremus, tum illos qui nos de nostro vitae instituto

Ζ 2

