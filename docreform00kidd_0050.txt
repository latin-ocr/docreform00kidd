22 THE NINETY-FIVE THESES, 1517 11

10. Indocte et male faciunt sacerdotes ii, qui morituris
poenitentias canonicas in purgatorium reservant.

11. Zizania illa de mutanda poena canonica in poenam pur-
gatorii videntur certe dormientibus episcopis seminata.

12. Olim poenae canonicae non post sed ante absolutionem
imponebantur, tanquam tentamenta verae contritionis.

13. Morituri per mortem omnia solvunt, et legibus canonum
mortui iam sunt, habentes iure earum relaxationem.

14. Imperfecta sanitas seu caritas morituri necessario secum
fert magnum timorem, tantoque maiorem quanto minor fuerit
ipsa.

15. Hic timor et horror satis est se solo, ut alia taceam, facere
poenam purgatorii, cum sit proximus desperationis horrori.

16. Videntur infernus purgatorium coelum differre, sicut
desperatio, prope desperatio, securitas differunt.

17. Necessarium videtur animabus in purgatorio sicut minui
horrorem, ita augeri caritatem.

18. Nec probatum videtur ullis aut rationibus aut scripturis,
quod sint extra statum meriti seu augendae caritatis.

19. Nec hoc probatum esse videtur, quod sint de sua beati-
tudine certae et securae, saltem omnes, licet nos certissimi
simus.

20. Igitur papa per remissionem plenariam omnium poena-
rum non simpliciter omnium intelligit, sed a se ipso tantum-
modo impositarum.

21. Errant itaque indulgentiarum praedicatores ii qui dicunt
per papae indulgentias hominem ab omni poena solvi et salvari.

22. Quin nullam remittit animabus in purgatorio, quam in
hac vita debuissent secundum canones solvere.

23. Si remissio ulla omnium omnino poenarum potest alicui
dari, certum est eam non nisi perfectissimis, id est, paucis-
simis dari.

24. Falli ob id necesse est maiorem partem populi, per
indifferentem illam et magnificam poenae solutae promissionem.

25. Qualem potestatem habet papa in purgatorium genera-
liter, talem habet quilibet episcopus et curatus in sua dioceffl
et parochia specialiter.

26. Optime facit papa, quod non potestate clavis (quam
nullam habet) sed per modum suffragii dat animabus remis-
sionem.

27. Hominem praedicant, qui statim, ut iactus nummus in
cistam tinnierit, evolare dicunt animam.

28. Certum est nummo in cista tinniente augeri quaestum et

