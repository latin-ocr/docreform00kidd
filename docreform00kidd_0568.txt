540 CALVIN, To HIS ARRIVAL 273

ditas nostra et segnities (addo etiam ingenii vanitatem) externis
subsidiis indigent, quibus fides in nobis et gignatur et augescat,
et suos faciat progressus usque ad metam: ea quoque Deus ad-
didit, quo infirmitati nostrae consuleret : atque ut vigeret Evan-
gelii praedicatio, thesaurum hunc apud ecclesiam deposuit.
Pastores instituit ac doctores, quorum ore suos doceret (Eph.
iv. 11): eos auctoritate instruxit: nihil denique omisit quod
ad sanctum fidei consensum et rectum ordinem faceret. Im—
primis sacramenta instituit, quae nos experimento sentimus plus
quam utilia esse adiumenta ad fovendam et confirmandam fidem.
. . . Incipiam autem ab ecclesia, in cuius sinum aggregari vult
Deus filios suos, non modo ut eius opera et ministerio alantur,
quamdiu infantes sunt ac pueri, sed cura etiam materna regantur
donec adolescant, ac tandem perveniant ad fidei metam. Haec
enim quae Deus coniunxit separari fas non est (Marc. x. 9), ut
quibus ipse est Pater, ecclesia etiam mater sit: neque id sub Lege
modo, sed etiam post Christi adventum, teste Paulo (Gal.iv. 26),
qui novae et coelestis Hierosolymae nos esse filios docet.

§4 Verum quia nunc de visibili ecclesia disserere pro-
positum est, discamus vel uno Matris elogio quam utilis sit
nobis eius cognitio, imo necessaria: quando non alius est
in vitam ingressus, nisi nos ipsa concipiat in utero, nisi pariat,
nisi nos alat suis uberibus, denique sub custodia et guber-
natione sua nos tueatur, donec exuti carne mortali similes
erimus angelis (Matt. xxii. 30). Neque enim patitur nostra
infirmitas a schola nos dimitti donec toto vitae cursu di-
scipuli fuerimus. Adde quod extra eius gremium nulla est
speranda peccatorum remissio, nec ulla salus. . . ut semper
exitialis sit ab ecclesia discessio.

ξ 9. Hinc nascitur nobis et emergit conspicua oculis nostris
ecclesiae facies. Ubicunque enim Dei verbum sincere prae-
dicari atque audiri, ubi sacramenta ex Christi instituto ad-
ministrari videmus, illic aliquam esse Dei ecclesiam nullo
modo ambigendum est: quando eius promissio fallere non
potest (Matt. xviii. 20) ‘ Ubicunque duo aut tres ², &c

§ro ...cuius [ecclesiae] vel auctoritatem spernere, vel
monita respuere, vel consiliis refragari, vel castigationes ludere,
nemini impune licet: multo minus ab ea deficere, ac eius
abrumpere unitatem. . . . Unde sequitur discessionem ab
ecclesia Dei et Christi abnegationem esse. . . .

c. iii. De ecclesiae Doctom'bns et llfim'stris, &c §4 Qui
ecclesiae regimini secundum Christi institutionem praesunt,
nominantur a Paulo (Eph. iv. 1 1), primum Apostoli, deinde Pro-

