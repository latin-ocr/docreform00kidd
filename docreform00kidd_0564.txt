536 CALVIN, TO HIS ARRIVAL 273

merum moror, ut eius servituti ecclesiam astringam· neque
enim ecclesias damnav,ero quae alios conventibus suis so-
lemnes dies habeant, modo a superstitione absint. Quod erit
si ad solam observationem disciplinae et ordinis bene com-
positi referantur. Summa sit : ut sub figura Iudaeis tradebatur
veritas, ita nobis sine umbris commendatur, primum, ut
perpetuum tota vita sabbatismum meditemura nostris operibus,
quo Dominus in nobis per suum Spiritum operetur, deinde
ut pia operum Dei recognitione privatim se quisque, quoties
vacat, diligenter exerceat· tum etiam, ut omnes simul legi-
timum ecclesiae ordinem, ad verbum audiendum, ad sacra-
mentorum administrationem, ad publicas orationes constitutum,
observemus, · tertio, ne nobis subditos inhumaniter premamus.
Ita evanescunt nugae pseudoprophetarum qui Iudaica opinione
populum superioribus saeculis imbuerunt nihil aliud afferentes
nisi abrogatum esse quod ceremoniale erat in hoc mandato
(id vocant sua lingua diei septimae taxationem): remanere
autem quod morale est, nempe unius diei observationem in
hebdomade.¹ Atqui id nihil aliud est quam in Iudaeorum
contumeliam diem mutare, diei sanctitatem animo eandem
retinere.. .. Caeterum generalis doctrina praecipue tenenda
est : ne religio inter nos vel concidat vel languescat, diligenter
colendos esse sacros coetus, et externis subsidiis, quae ad
fovendum Dei cultum valeant, operam dandam esse.

0. xvi. Quomodo Redemptom parles impleverit Christus,
&c., ξ 6. Iam et ipsa mortis species insigni mysterio non caret.
Maledicta crux erat, non humana tantum opinione, sed divinae
Legis decreto. In eam ergo dum tollitur Christus, male-
dictioni se obnoxium facit. Atque ita factum oportuit, ut
omni exsecratione, quae propter iniquitates nostras nos mane-
bat, vel potius nobis incumbebat, eximeremur, dum in eum
traducitur. . . . Quare, ut iusta expiatione defungeretur, animam
suam Asellam impendit, hoc est satisfactoriam peccati hostiam
(ut inquit Propheta, Ies. liii. 5, 11) in quam reiecta quodam-
modo macula et poena nobis desinat imputari. Apertius id
ipsum testatur Apostolus, quum docet eum qui peccatum non
noverat, peccatum pro nobis a Patre factum, quo iustitia Dei
efficeremur in illo (2 Cor. v. 21). Nam Filius Dei, omni vitio
purissimus, iniquitatum tamen nostrarum probrum ac igno-
miniam induit, ac sua vicissim puritate nos operuit. Eodem
videtur respexisse, quum tradit de peccato, damnatum fuisse

¹ A view rex-{ved in the XVestminster Confession, xxi, ξ 7, which has
not followed Calvin on this point.

