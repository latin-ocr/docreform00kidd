146 THE MISSIoN OF CAMPEGfflo, 1523-4 73

putent 3 quando illos sic vagos per Ordinarios vel vicarios ad
superiores suos per victus denegationem, aut alia iuris remedia,
remittendos esse iubemus. ,

13. Monasteriorum praelati unicas ecclesias habentes prae-
dictos vicarios, perpetuos vel ad nutum amovendos, in iisdem
ecclesiis in posterum non constituant nisi prius per Ordinarios‚
aut eorum vicarios, ut idonei et apti, fuerint admissi. Ecclesiae
tamen suis monasteriis unitae usque adeo propinquae quod
religiosi earundem curam habituri sub religione in monasterlo
sub debitaque obedientia stare possint, modo sint habiles et

idonei, per eiusmodi religiosos provideri possint3 id quoque
’ permittimus de monasterio, quod tam tenue est ut debitam
sustentationem habere nequeat 3 volentes religiosos, et qualiter-
cunque exemptos, curata beneficia habentes Ordinatio loci esse
subiectos.

14. Cumque in ecclesia Dei magis praestet paucos bonos et
doctos quam plures indoctos et imperitos habere ministros, id
quod ratio nostrorum temporum exigere videtur : idcirco dein-
ceps non initientur sacris ordinibus nisi viri morum, vitae
candore et doctrina prae caeteris spectati, probatique per testi-
monium examinis rite servandi.

15. Quod attinet ad ordinatos in urbe vel in alia quacunque
aliena diocesi, sancimus ut et illi suarum ordinationum litteras
et titulos ostendant. Et simili modo ad divina peragenda
prius non admittantur quam ab Episcopo vel vicario seu
officiali fuerint rite admissi.

16. Praeterea cum nihil aeque conveniat omnibus numeris
ad eos esse mundos qui vasa Domini portant et in sacrario
operantur, quales sacerdotes constituit ipse Dominus qui quotidie
sacrosancta tractant et in illis versantur: igitur volumus atque,
iuxta sanctiones canonicas feliciter a divis patribus institutas,
sancimus ut caste continenterque vivant3 sacerdotes concu-
binarii incontinenterque vitam agentes canonum poenis in
ordinem redigantur, nulla consuetudine eis, nulla conniventia,
imo damnosa praelatorum negligentia, patrocinante.

17. Quo vero ad Quaestores, qui vulgo Stationarii appel-
lantur, statuimus ne quis, quavis auctoritate et litterarum oc-
casione, vel ad praedicandum vel subsidia eleemosynasque
colligendas se ingerat, utcunque se iactet indulgentiis abundare,
nisi prius litterae admissionis et approbationis Ordinariorum vel
vicariorum ab eo prolatae fuerint: astringentes ipsos Ordinarios
ut tales admittant qui probae vitae testimonium habeant, etde
praedicatione sua, dum opus crit, rationem reddere possint,

