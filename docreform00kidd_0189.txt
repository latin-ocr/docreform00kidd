75 IN SWEDEN, 1523*4 161

essentialia S. Coenae, idque fine pessimo dum is corradit opes
et oblationes plurimas ex opera sacrificuli offerentis Christum
in Missa pro redemptione mortui in purgatorio existentis:
vultque religio papistica hanc Missam ita iterandam esse
sicut augeri poterit pecunia, iuxta facultates demortui, pro
redemptione animae eius, numeranda sacrificulo. Haec pe-
cunia et copiosae oblationes minuerentur fisco Papae Rom. si
verus usus S. Coenae in ecclesia eius maneret.

Propositio X. Num expectentur novae apparitiones praeter
eas quae in Bibliis habentur?

Resp. D. Galle. Revelationes quae fiunt et factae sunt,
dicuntur recte patefactiones secretorum Dei. . . . Leguntur
itaque multae apparitiones factae ad revelationem secretorum
Dei. . . . Apparitiones paucis recensere non possum, quia indies
novae visuntur. Augustinus scribit Cyrillo archiepiscopo
Ierusol. animam S. Hieronymi sibi apparuisse die quo dis-
cesserat corpore. Hanc apparitionem veram et divinam fuisse
nemo pius negabit3 est enim auctoritas Augustini omnibus
nota. Adhuc facta est apparitio discipulo Hieronymi Eusebio,
anno post mortem huius tertio, dum coepit haeresis negans
purgatorium. .et articulum purgatorii hoc modo confirmatum
legimus.. .Hae apparitiones quia certissimae sunt, licet non
in Bibliis scriptae, patet alias esse credendas apparitiones
quam Biblicas. Tanta est auctoritas ecclesiae quae has ap-
paritiones acceptat ut fidem Christianis conciliet, dicente Aug.
contra Epist. Fund. c. 5, ‘Evangelio non crederem, nisi me
commoveret ecclesiae auctoritas.⁷ ¹ Concludo igitur apparitiones
esse credendas quae non adversantur fidei et Scripturae. . . .

Exceptio M. Olai. . . . Ecclesia Dei, in doctrina Prophetarum
et Apostolorum fundata, non indiget novis apparitionibus, cum
sufficiat ad cognitionem salutis ipsum revelatum a Deo et in
S. Scriptura traditum verbum. . . . Concludit igitur bene
D. Galle solas eas esse accipiendas apparitiones, quae non
adversantur verbo Dei ac fidei. Iam inveniuntur in exemplis
allatis quae verbo Dei conformia non sunt Prohibemur in
verbo Dei Deut. xviii. [11] quaerere a mortuis veritatem.
Nec fuit anima S Hieronymi quae dicitur apparuisse Augustino,-
non enim promittit Deus animas piorum apparere viventibus
in verbi Dei contemptum 3 et quidem, si purgatorium dicatur
articulus fidei, debet utique probari S. Scriptura seu verbo Dei,
non autem miraculo S. Scripturae contrario. . . .

Propositio XI. An probetur purgatorium ex S. Scriptura?

¹ Contra epist. Manichaei, ξ (ι.
944 M

