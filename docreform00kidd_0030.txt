2 DEFINITION OF THE 1

quo qui usi sunt Dei amicitiae participes sunt effecti. Quem
quidem thesaurum non in sudario repositum, non in agro
absconditum, sed per beatum Petrum coeli clavigerum, eiusque
successores suos in terris vicarios, commisit fidelibus salubriter
dispensandum, et propriis et rationabilibus causis, nunc pro
totali, nunc pro partiali remissione poenae temporalibus pro
peccatis debitae, tam generaliter quam specialiter, (prout cum
Deo expedire cognoscerent), vere poenitentibus et confessis
misericorditer applicandum. Ad cuius quidem thesauri cumu-
lum beatae Dei genetricis omniumque electorum a primo iusto
usque ad ultimum merita adminiculum praestare noscuntur, de
cuius consumptione seu minutione non est aliquatenus formi-
dandum, tam propter infinita Christi (ut praedictum est) merita,
quam pro eo, quod, quanto plures ex eius applicatione tra-
huntur ad iustitiam, tanto magis accrescit ipsorum cumulus
meritorum.

Quod felicis recordationis Bonifacius Papa VIII praedecessor
noster, pie (sicut indubie credimus) considerans, et attenta
meditatione revolvens, quantum apud homines gloriosi prin:
cipes terrae Petrus et Paulus . . . in speciali veneratione
haberi debeant . . . inconsumptibilem thesaurum huiusmodi
pro excitanda et remuneranda devotione fidelium voluit aperire,
decernens, de fratrum suorum consilio, ut omnes qui, in anno
a Nativitate Domini Mccc et quolibet anno centesimo extunc
secuturo ad dictorum Apostolorum basilicas de Urbe accede-
rent reverenter, ipsasqueâ€š si Romani, ad minus xxx, si vero
peregrini aut forenses fuerint, xv diebus continuis vel inter-
polatis, saltem semel in die, dum tamen vere poenitentes et
confessi existerent, personaliter visitarent, suorum omnium
obtinerent plenissimam veniam peccatorum.

Nos autern attendentes quod annus quinquagesimus in lege
Mosaica, (quam non venit Dominus solvere sed spiritualiter
adimplere), iubilaeus remissionis et gaudii, sacerque dierum
numerus, quo lege fit remissio, censebatur . . . volentesque
quam plurimos huiusmodi indulgentiae fore participes, quum
pauci multorum respectu propter vitae hominum brevitatem
valeant ad annum centesimum pervenire, de fratrum nostrorum
consilio praedictam concessionem indulgentiae ex supra scri-
ptis et aliis iustis causis ad annum quinquagesimum duximus
reducendam, statuentes de fratrum consilio praedictorum et
apostolicae plenitudine potestatis, ut universi fideles, qui vere
poenitentes et confessi in anno a Nativitate eiusdem MCCCL
proxime futuro, et deinceps perpetuis futuris temporibus de

