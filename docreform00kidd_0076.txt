48 THE DISPUTATION AT LEIPZIG, 1519 26

maiorem invidiam adduceret. Quas insidias statim intelligens
Martinus, graviter, et velut spiritu quodam, infremuit, huc se
παρέργως insidiose trahi. Porro obiecta dogmata, partim magna
cum indignatione reiecit, partim etiam ut Christiana ample-
ctabatur‚ nisus ubique vel Scripturae libratissimis testimoniis
vel veterum conciliorum decretis. In summa, nihil tam studuit
quarn Boiemici dissidii per se approbandi suspicionem procul
a se amovere. Rursus Eccius in hoc erat totus, ut hanc de
Martino opinionem omnibus ingereret, ipso Martino quan-
tumvis reclamante . . . Martinus statura est mediocri, corpore
macilento, curis pariter et studiis exhausto, sic ut propius
intuenti omnia paene ossa liceat dinumerare, aetate virili adhuc
et integra, voce acuta et clara. Doctrina vero et Scripturae
cognitio admirabilis in eo, adeo ut omnia paene in numerato
habeat. Graece et Hebraice hactenus didicit, ut de interpreta-
tionibus iudicium facere possit. Nec deest dicendi materia,
suppetit enim rerum et verborum sylva ingens. Porro in ipsa
vita et moribus civilis et facilis, nihil stoicum, nihil supercilio-
sum prae se fert, immo oninium horarum hominem agit. In
congressibus festivus iucundus, alacris et securus ubique,
semper laeta facie florens, quantumvis atrocia comminentur
adversarii, ut haud facile credas hominem tam ardua sine
numine Divum moliri. Sed, quod ei vitio dant plerique omnes,
in reprehendendo impudentior paulo et mordacior, quam vel
tutum sit τῷ τὰ θεῖα καινοτομοῦντι vel decorum homini theologo.
Quod vitium haud scio an non cum omnibus ὀψιμαθέσι habeat
commune.

Haec pleraque omnia in Carolostadio paulo minora depre-
hendas3 nisi quod huic statura est brevior, facies autem
nigricans et adusta, vox obscura et inamoena, memoria infirmior
et ad iracundiam promptior.

Iam Eccio status est procerus, corpus solidum et qua-
dratum, vox plena et plane Germanica, lateribus fortissimis
subnixa, ut non tragoedis tantum sed et praeconibus sufficere
possit: aspera tamen magis quarn expressa. Tantum abest
ut nativam illam Romani oris suavitatem Fabio ac Ciceroni
tantopere laudatam referat: os et oculi, totus denique vultus
sunt eiusmodi, ut hinc certe quemvislanium aut Carem militem
citius quarn theologum possis agnoscere. Quod ad ingenium
attinet, memoria pollet insigni, quae si in parem incidisset in-
tellectum, iam omnibus numeris naturae opus fuisset absolutum.
Deest homini intelligendi prompta vis, deest iudicandi acumen,
sine quo ceterae dotes omnes frustra contingunt. Atque haec

 

