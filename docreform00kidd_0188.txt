160 THE BEGINNINGS OF REFORM 75

Resp. D. Galle. Christus quidem instituit omnia sacra-
menta, datque solus virtutem et efficaciam sacramentis. . . . Ad
distributionem sacramentorum necessarii sunt ministri ecclesiae,
quibus multa sunt praescripta in gestibus ac verbis observanda
quae ad sacramentorum administrationem sunt necessaria.
Quanquam essentialia sacramenti dependeant a Christo in-
stitutore, tamen quae excitant reverentiam sacramentis debitam,
tam a parte distribuentis quam a parte utentis iisdem, illa
habent originem vel ab apostolis vel a primitiva ecclesia: quae
nolunt abrogata Christiani qui debitam ecclesiae obedientiam
deferre sciunt. Sic manet ordinatio Missae quam ecclesia
instituit dignis ceremoniis, loco debito, decorisque vestibus 810.
celebrandam.

Exceptio M. Olai. Verbum Dei manet in aeternum: nec
decet quemquam mortalium mutare quod Christus iussit
servandum. Prohibemur etenim aliquid verbo Dei addere,
aut quicquam ei detrahere: inde sequitur evidenter nulli
creaturae licitum esse institutionem Christi 1n S. Coena mutare.
Quicquid pertinet ad huius sacramenti veritatem, tam in esse
quam in usu servandum, illud totum est a Christo institutum.
Sic enim sonant verba Evangelistarum Matt xxvi. [26], Luc.
xxii. [19‚ 20]. .Hic legimus mandatum Christi ut edamus
corpus eius 011111 ’pane et bibamus sanguinem eius cum vino
idque in eius commemorationem ad confirmandam fidem
nostram, quod simus redempti oblatione corporis Christi et
effusione sanguinis eius. Hoc et non alio aliquo fine in-
stitutum esse hoc sacramentum scimus. D. Galle concedit
essentialia S. Coenae non esse mutanda 3 quis ergo dedit Papae
Rom. potestatem separandi in usu S. Coenae calicem a pane?
Fatebitur D. Galle hoc fecisse Papam cum suis, tanquam
servos Christi infideles verosque antichristos. Si dicat in
corpore esse sanguinem, respondeo, Hoc non infringit Christi
institutionem, qui sapientior est cunctis papis et praelatis.
Nec dicat papista panem esse hoc totum sacramentum. Nec
voluit Christus S. Coenam aliter dispensandam esse clericis
aliter laicis. Respondeant etiam papistae qua auctoritate
fecerint ex hoc sacramento sacrificium. Non dixit Christus,
‘Accipite et sacrificate,' sed ‘comedite ². Unicum sacrificium
Christi propitiatorium sufficit, evacuans omnia sacrificia V. T.
Sacrificulus papisticus non potest offerre corpus Christi in
S. Coena absque contemptu sacrificii Christi in ara crucis
oblati: quin potius crucifigit Christum de novo, more im·
piorum Heb. vi. [6]. Hinc constat Papam Rom. mutasse

 

