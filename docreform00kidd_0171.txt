73 THE MISSION OF CAMPEGGIO, 1523—4 143

falso persuasam praetextu evangelicae caritatis, non parvam ha-
buisse occasionem, partim a perditis moribus et dissoluta vita
clericorum, partim ob non diutius dissimulandum sacrarum
sanctionum ecclesiasticarumque constitutionum abusum: et
perinde non parum momenti fore exstirpandae haereticorum
Lutheranorum et eorum sequacium sectae ut clerici ad hone-
statem vitae moresque suos illos quos D. Paulus exigit . . .
debita censura reducti, abususque laicos male offendentes sub·
lati fuerint. Itaque habitis maturis deliberationibus . . .
praefatorum Ferdinandi Principis, &c. . . . salutares aliquot
. . . modos praescribere . . . necessarium duximus. Quocirca,
auctoritate apostolica qua fungimur in hac parte statuta . . .
per nos . . . edita ab omnibus et singulis . . . religiosis et
clericis in universa Germania residentibus inviolabiliter obser-
vari volumus. . . . Tener vero statutorum . . . est talis :

1. Cum potissimum anima verbo, quod ex ore Dei procedit,
vivat, id autem nec passim nec ab omnibus expediat praedicari,
admonente Apostolo‚ qui inquit: Quomodo enim praedicabunt,
m'sz‘ mittantur: ideo statuimus et ordinamus ut non liceat
cuiquam, etiam religionem professo et quomodolibet exercitato,
evangelium docere nisi ab Ordinario vel eius vicario tam
moribus quam doctrina probatus fuerit, facta fide, per patentes
literas, quae praeter Notarii mercedem gratis concedantur.
Missi itaque atque probati evangelicum negotium tractabunt
recte, sobrie et pure, loca quaeque recondita magis et abstrusa
intellectuque difficilia non ad novum et adulterinum sensum sed
iuxta sanctorum Patrum et ab ecclesia receptorum Doctorum,
praecipue Cypriani, Chrysostomi, Ambrosii, Hieronymi, Augu-
stini et Gregorii exponant et interpretentur. Omni etiam ope
studeant ne pro veris somnia et aniles fabellas, pro certis dubia,
pro receptis apocrypha et iamdudum explosa damnataque ab
orthodoxa ecclesia tradant vel depromant. . . . Itaque Ordi-
narius aliquot excellenti doctrina praeditos constituat qui per
diocesim inquirant qui sint ad evangelicam doctrinam idonei
disseminandam quique ad Lutheranam perfidiam non defle-
ctant, ut remedia adhibeantur quo populus recte instituatur in
Christiana lege, et ab ea deficiens ne secum alios trahat, debite
coerceatur, cultus divinus observetur, peragaturque his modis
et ritibus qui per manus sanctorum patrum nobis traditus et
per maiores nostros observatus est in sacrificio altaris, officiis
defunctorum, canonicis horis, caeterisque divinis laudibus at-
que ceremoniis.

, 2. Hinc hortamur atque monemus omnes et singulos, qui
saeris initiati sunt, ut vivant vitam quarn professio exigit et

