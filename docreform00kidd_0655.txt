 

 

305 IN GENEVA, 1541-2 627

que resistamus, nobisque desiderium largitus est, cupiditatibus
nostris renunciandi, quo iustitiam illius sanctissimasque leges
et praeceptiones observemus : certum atque exploratum habea-
mus vitia omnia quae in nobis sunt minime obfutura quominus
nos admittat dignosque reddat, qui spirituali hoc convivio
participemus. Neque enim ob eam causam huc venimus, ut
profiteamur nos integros et iustos esse in nobismetipsis, scd
potius vitam nostram magno studio in Christo Iesu quaerentes
fatemur nos in morte atque exitio versari. Teneamus igitur
atque intelligamus, Sacramentum hoc morbo ac dolore affectis
medicinam esse, dignitatemque omnem, quam a nobis Deus
requirit, in eo versari, ut nosmetipsos quemadmodum recta
ratio praescribit agnoscamus, doloremque maximum ac moe-
rorem ex vitiis nostris capiamus, voluptatemque et laetitiam
omnem in eo collocemus.

Primum igitur fidem habeamus promissis, quae Christus
Iesus, veritas ipsa constans et firma, nobis ostendit: velle se
videlicet vere nobiscum carnem et sanguinem suum communi-
care, ut eum totum atque integrum possideamus, ipseque in
nobis vivat, et nos in illo. Et quamvis nihil nisi panem ac
vinum videamus: minime tamen dubitemus quin spiritualiter
in animis nostris id omne impleat ac perficiat, quod extrinsecus
in his aspectabilibus signis commonstrat: ipsum videlicet
panem esse coelestem, qui nos alatae nutriat ad vitam aeternam.
Itaque ne in bonitatem infinitam Domini ingrati simus, qui in
hac mensa divitias opesque suas omnes exponit, ut eas nobis-
cum communicet. Nobis enim sese largiens testificatur se
quicquid habet in nos profundere. Quamobrem Sacramentum
hoc tanquam pignus iustitiae ipsius recipiamus, quae nobis vi
mortis ac supplicii illius imputabitur, nihilo secius quam si eo
supplicio nosmetipsi affecti essemus. Ne igitur tam pervicaci
ac perdita natura simus, ut tum fugiamus, quum Christus nos
tam humaniter ac liberaliter suo verbo invitat. Sed muneris
huius, quod nobis impertit, pretium ac dignitatem spectantes,
ardenti studio ei nos offeramus, ut tam pretioso munere nos
dignos reddat. Ob eamque causam animos ac mentes nostras
sursum erigamus, ubi Christus est in gloria Patris, et unde eum
nos ad redemptionem nostram exspectamus. Neque vero
animos in his terrenis et caducis elementis occupemus, quae et
oculis cernimus et manibus tractamus, quasi eum ibi quaera-
mus, ut in pane vinoque inclusum. Tum enim animi nostri
substantia eius ali ac nutriri poterunt, quum supra terrena
omnia erecti ad coelos usque pertingent, ut in Regnum Dei,

s s 2 Î‡

