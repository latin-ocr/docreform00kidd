288 THE DIET OF AUGSBURG, 1530 116

sui iactura sarciant concordiam, quod tamen decebat bonos
pastores facere. Tantum petunt ut iniusta onera remittant,
quae nova sunt et praeter consuetudinem ecclesiae Catholicae
recepta. 37. Fortassis initio quaedam constitutiones habue-
runt probabiles causas, quae tamen posterioribus temporibus
non congruunt. 38. Apparet etiam quasdam errore receptas
esse. Quare Pontificiae clementiae esset, illas nunc mitigare,
quia talis mutatio non labefacit ecclesiae unitatem. Multae
enim traditiones humanae tempore mutatae sunt, ut ostendunt
ipsi Canones. 39. Quod si non potest impetrari ut relaxentur
observationes quae sine peccato non possunt praestari, oportet
nos regulam Apostolicam sequi, quae praecipit, Deo magis
obedire quam hominibus. Petrus vetat episcopos dominari et
ecclesiis imperare. 40. Nunc non id agitur ut dominatio
eripiatur episcopis, sed hoc unum petitur, ut patiantur evange-
lium pure doceri, et relaxent paucas quasdam observationes,
quae sine peccato servari non possunt. Quod si nihil remi-
. serint, ipsi viderint quomodo Deo rationem reddituri sint,
quod pertinacia sua causam schismati praebent.

EPILOGUS.

Hi sunt praecipui articuli qm‘ videntur lzabere controversiam.
Quamquam enim de pluribus abusibus dici poterat, tamen, ut
fugeremus prolixitatem, praecipua complexi sumus, ex quibus
cetera facile iudicari possunt. 2. Magnae querelae fuerunt de
indulgentiis, de peregrinationibus, de abusu excommunica-
tionis. Parochiae multipliciter vexabantur per stationarios.
Infinitae contentiones erant pastoribus cum monachis de iure
parochiali, de confessionibus, de sepulturis, de extraordinariis
concionibus, et de aliis innumerabilibus rebus. 3. Huiusmodi
negotia praetermisimus, ut illa, quae sunt in hac causa praecz'lbua,
breviter proposita facilius cognosci possent. 4. Neque hic
quidquam ad ullius contumeliam dictum aut collectum est.
Tantum ea recitata sunt, quae videbantur necessario dicenda
esse, ut intelligi possit in doctrina ac ceremoniis apud nos
nihil esse receptum contra Scripturam aut ecclesiam Catho-
licam, quia manifestum est nos diligentissime cavisse, ne qua
nova et impia dogmata in ecclesias nostras serperent.

5. Hos articulos supra scriptos voluimus exhibere iuxta
edictum C. M„ in quibus confessio nostra exstaret, et eorum,
qui apud nos docent, doctrinae summa cerneretur. 6. Si

 

