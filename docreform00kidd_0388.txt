360 THE INTERIM OF AUGSBURG 148

eumque populo ex praescripto de quo etiam conveniat, com-
mendet pro ratione de sacro hoc superius explicata.

5. Canon item, in quo nihil mutetur, habeat etiam suam
succinctam et dilucidam interpretationem, ut inde presbyteri
et functionem officii sui eo melius intelligere et quod intelligunt
populo explicare possint.

6. Caeremoniae reliquae sacramentorum, iuxta praescriptum
Agendarum veterum, adhibeantur: in quas tamen si quid
irrepsit, quod causam dare possit superstitioni, tollatur.

7. Altaria, vestes sacerdotum, vasa ecclesiae, vexilla, item
cruces, candelae, imagines, retineantur in ecclesia. Sed ita
tamen ut sint monumenta: nec cultus latriae in hoc genus
transferatur: nec ad imagines et statuas superstitiose con-
cursus fiat.

8. Horae autem Canonicae, et illa pia psalmodia quam nobis
Apostolus ipse commendavit, ex ecclesiis minime tollantur: et
ubi sublatae sunt restituantur, maxime vero de ternpore et
Dominica et aliis vetustis et solemnioribus festis.

9. Quae autem de Sanctis adiecta sunt, ad ea quae in veteri
de Sanctis communi posita sunt revocanda: et sicubi modum
excedunt, corrigenda videntur.

10. vigiliae item et exsequiae mortuorum de more veteris
Ecclesiae celebrentur: esset enim immane in ecclesia nullam
illorum memoriam retinere, quasi animae ipsorum una cum
corporibus interierint.

11. Festi item dies ab Ecclesia recepti retineantur, si non
omnes tamen praecipui: Dominicae dies, Natalis Domini,
Circumcisio Domini, Epiphania, Palmarum, Pascha cum duo-
bus diebus sequentibus, Ascensio Domini, Pentecoste cum
duobus diebus sequentibuS, Corporis Christi, Festi item dies
beatae Mariae virginis et sanctorum Apostolorum, Sancti
Ioannis Baptistae, Mariae Magdalenae, Stephani, Laurentii,
Martini, Michaelis, Omnium Sanctorum, et apud singulas
ecclesias eorum Sanctorum qui ibidem singulares patroni
habentur, ut in eisdem Sanctorum festis Deum in Sanctis
honoremus, nosque ad imitationem ipsorum excitemur et con-
sideremus orationibus ipsorum adiuvari et meritis associari.

12. Dies item Rogationum ante Ascensionem Domini et
Litania in die sancti Marci, et per annum aliae consuetae pro-
cessiones pro veteri more observentur.

13. Similiter in hebdomada sancta et circa reliqua Ecclesiae
festa debitae solemnitates adhibeantur, et in vigilia Paschae et
Pentecostes aqua baptismalis per omnes ecclesias parochiales
solemni benedictione praeparetur.

 

 

