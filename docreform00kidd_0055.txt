12 THE NINETv-FIVF, THESEJs', 1517 27

No. 12. Luther's Letter to Albert of Mainz.

Reverendissimo in Christo Patri, Illustrissimo Domino,
Domino Alberto‚ Magdeburgensis ac Moguntinensis Ecclesiae
Archiepiscopo Primati, Marchioni Brandenburgensi, &o
Domino suo et Pastori in Christo, venerabiliter metuendo, ac
gratiosissimo.

Gratiam et misericordiam Dei et quicquid potest et est.
Parce mihi, reverendissime in Christo Pater, Princeps illustris-
sime, quod ego fex hominum tantum habeo temeritatis, ut ad
culmen tuae Sublimitatis ausus fuerim cogitare epistolam.
Testis est mihi Dominus Jesus, quod meae parvitatiset turpi-
tudinis mihi conscius diu iam distuli, quod nunc perfricta
fronte perficio, permotus quam maxime officio fidelitatis meae,
quam tuae reverendissimae Paternitati in Christo debere me
agnosco, Dignetur itaque tua interim Celsitudo oculum ad
pulverem unum intendere, et votum meum pro tua et pontifi—
cali clementia intelligere.

Circumferuntur indulgentiae papales sub tuo praeclarissimo
titulo ad fabricam S. Petri, in quibus non adeo accuso praedi-
catorum exclamationes, quas non audivi, sed doleo falsissimas
intelligentias populi ex illis conceptas, quas vulgo undique
iactant, videlicet, quod credunt infelices animae, si literas
indulgentiarum redemerint, quod securi sint de salute sua:
item, quod animae de purgatorio statim evolent, ubi contri-
butionem in cistam coniecerint : deinde, tantas esse has gratias
ut nullum sit adeo magnum peccatum, etiam (ut aiunt) si per
impossibile quis matrem Dei violasset, quin possit solvi ; item,
quod homo per istas indulgentias liber sit ab omni poena
et culpa.

O Deus optime, sic erudiuntur animae tuis curis, optime
Pater, commissae ad mortem, et fit atque crescit durissima
ratio tibi reddenda super omnibus istis. Idcirco tacere super
haec amplius non potui. Non enim fit homo per ullum munus
episcopi securus de salute, cum nec per gratiam Dei infusam
fiat securus, sed semper in timore et tremore iubet nos operari
salutem nostram Apostolus: et iustus vix salvabitur: denique
tam arcta est via quae ducit ad vitam ut Dominus per Prophetas
Amos et Zachariam salvandos appellet torres raptos de in-
cendio, et ubique Dominus difficultatem salutis denunciet.

Quomodo ergo per illas falsas veniarum fabulas et promis-
siones faciunt populum Securum et sine timore? Cum indul-
gentiae prorsus nihil boni conferant animabus ad salutem aut

