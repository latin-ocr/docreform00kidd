606 THE ECCLESIASTICAL STATE 304

exerceat: tum vero simul omnes praecipue sedulo conciones
frequentent, ubi salutis doctrina in coetu fidelium explicatur.

M Negas ergo esse satis, si domi seorsum singuli legant,
nisi omnes simul in commune ad eandem doctrinam audiendam
conveniant?

P. Convenire necesse est ubi licet, hoc est, quum facultas
datur.

M. Poterisne mihi hoc probare?

P. Sufficere ad probationem abunde nobis debet una Domini
voluntas. Hunc autem ordinem Ecclesiae suae commendavit,
non quem duo aut tres duntaxat servarent, sed cui subessent
communiter omnes. Ad hoc, illius tum aedificandae tum con-
servandae hanc esse unicam rationem pronunciat. Sit ergo
haec nobis sancta et inviolabilis regula : nec sibi fas quisquam
esse ducat supra magistrum sapere.

M. Estne igitur necesse praeesse Ecclesiis pastores?

P. Quin etiam necesse est audire ipsos, et quarn proponunt
Christi doctrinam ex eorum ore curn timore et reverentia ex-
cipere. Itaque qui ipsos contemnit audireve detrectat Christum
contemnit ac discessionem facit a societate fidelium. (Matt.
x. 40.)

M. Verum, semelne a pastore suo fuisse institutum satis est
homini Christiano, an cursum hunc tota vita tenere debet?

P. Coepisse parum est nisi perseveres. Christi enim di-
scipulos usque in finem vel potius sine fine esse nos oportet.
Hanc vero functionem mandavit Ecclesiae ministris, ut suo nos
loco et nomine doceant.

ξ 5. De Sacramentis.

ill. Non est aliud a Verbo medium, ut loquuntur, quo se
nobiscum Deus communicet?

P. Verbi praedicationi adiunxit Sacramenta.

ill. Quid est Sacramentum ?

Ρ. Externa divinae erga nos benevolentiae testificatio, quae
visibili signo spirituales gratias figurat, ad obsignandas cordibus
nostris Dei promissiones, quo earum veritas melius confirmetur.

M. Tantane vis subest visibili signo ut conscientias in sa-
lutis fiducia stabiliat?

P. Id quidem a seipso non habet, sed ex Dei voluntate,
propterea quod sit in hunc finem institutum.

M Quum propriae sint Spiritus sancti partes Dei promis—

siones in animis nostris obsignare, hoc tu Sacramentis quomodo
tribuis P

 

