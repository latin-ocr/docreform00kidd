 

126 PROTESTANTISM, 1532-41 313

Ambiunt praeterea cardinales a regibus et principibus episco-
patus : a quibus postea dependent ne possint libere sententiam
dicere3 imo si possent et vellent, fallerentur tamen passione
animi in iudicando perturbati. Ideo utinam hic mos tolleretur
et providerentur cardinalibus, ut possent honeste pro dignitate
vivere, omnibus aequales redditus: quod putamus facile fieri
posse, si vellemus abiicere servitutem mammonae et Christo
tantum servire.

His castigatis quae pertinent ad constituendos tibi ministros
quibus veluti instrumentis et cultus Dei bene administrari et
populus Christianus in vita Christiana bene institui et regi
possit, accedendum nobis est ad illa quae spectant ad guberna-
tionem Christiani populi. In qua re, pater beatissime, abusus
ille primo et prae omnibus corrigendus est ne scilicet episcopi
primum et prae omnibus aliis, deinde ne curati abessent a suis
ecclesiis et parochiis nisi ob gravem aliquam causam, sed resi-
dentiam facerent3 maxime episcopi, ut diximus, quia sunt
sponsi ecclesiae ipsis demandatae. Nam, per Deum immortalem,
quis miserabilior viro Christiano conspectus esse potest Christia-
num orbem peragranti quam haec solitudo ecclesiarum?
Omnes fere pastores recesserunt a suis gregibus, commissi
sunt omnes fere mercenariis. Imponenda ergo est magna
poena episcopis prae aliis, deinde curatis, qui absunt a suis
gregibus, non tantum censurarum sed etiam ne rec perent
redditus illi qui absunt, nisi impetrata licentia a tua sanctitate
episcopi, curati ab episcopis suis, 'per breve aliquod temporis
spatium. Legantur in hoc aliqua iura, aliquorum conciliorum
decreta quibus cautum erat episcopo non licere abesse a sua
ecclesia nisi tribus tantum Dominicis.

(9) Abusus etiam est quod tot reverendiss. cardinales absint
ab hac curia, nec aliqua in parte faciant quidpiam eius officii
quod spectat ad cardinales. Ideo etsi fortasse non omnes, quia
expedire existimamus nonnullos habitare in provinciis suis,
nam per illos tanquam per radices quasdam in totum orbem
Christianum sparsas continentur populi sub hac Romana sede,
plurimos tamen esset sanctitatis tuae vocare ad curiam, ut hic
residerent. Hac enim ratione, praeterquam quod fungerentur
officio suo cardinales, provideretur etiam amplitudini curiae
supplereturque si quid ei detractum fuisset per recessum mul-
torum episcoporum qui ad suas ecclesias se contulissent.

(10) Alius abusus magnus et minime tolerandus, quo uni-
versus populus Christianus scandalizatur, cst cx impedimentis
quae inferuntur episcopis in gubernatione suarum ovium,

