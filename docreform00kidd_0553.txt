 

269 ΙΝ GENEVA, 1509—36 525

a quorum lectione interdictum vellent. Regina, ubi rescivit,
questa est apud fratrem Regem, professa se auctorem. Ille
per litteras magistris Academiae Parisiensis imperavit ut sibi
significarent an librum recensuissent in numero eorum quos
iudicassent improbatae religionis, quod si ita haberet, sibi
rationem sui iudicii redderent.

De ea re Nicolaus Copus medicus nunc Rector‚ retulit ad
quattuor Artium Collegia, Medicinae, Philosophiae, Theo-
logiae, Iuris Canonici. Apud magistros Artium, inter quos
locum dicendi primum habuit, longa et acerba oratione invectus
est in eorum temeritatem qui sibi id iuris in maiestatem Reginae
usurpassent. Dissuasit ne se immiscerent tanto discrimini 3
ne Regis iram experiri vellent 3 ne in Reginam, virtutum
omnium et bonarum litterarum matrem, arma sumerent;
postremo ne, hanc culpam in se recipientes, improbitatem
eorum alerent qui parati sunt quidvis semper aggredi sub prae-
textu huius nominis, ut dicant Academiam fecisse quod ipsi,
iniussu Academiae, perpetrant. Omnium sententia fuit, factum
abiurandum. Idem censuerunt Theologi‚ Canonici, Medici. . . .

Copus Rector pronunciavit Academiam non agnoscere cen-
suram illam, qualis qualis fuisset 3 quod libellus censitus esset
in libris aut damnatis aut suspectis, non probare neque in se
recipere. Viderent qui id fecissent qua ratione se defensuri
essent 5 paratas fore tempore litteras quibus se Academia Regi
excusaret, ageret etiam gratias, quod se tam benigne paterno
more compellasset. . . .

(b) From lzis inaugural address ¹, 1 Nov.—-Beati pauperes
spiritu, Matth. 5. Principio quis sit huius evangelii scopus,
ac quo omnia referri debeant, diligenter est investigandum:
quod ex evangelii et legis descriptione, deinde utriusque inter
se collatione facile intelligetur. Ergo evangelium bonum est
nuncium et salutifera de Christo praedicatio, qnod α Deo patre
missus sit, ut omnibus opem ferat, et vitam aeternam conciliet.
Lex praeceptis continetur, minatur, urget, millam pollicetur
benevolentiam. Evangelium nullis minis agit, non impellit prae-
ceptis, summam Dei erga nos benevolentiam docet. Qui igitur
pure et sincere evangelium interpretari volet, omnia ad prae-
dictas exigat descriptiones. Quam tractandi rationem qui
non sequuntur, nunquam satis feliciter in Christi philosophia
versabuntur. . . .

¹ The sentences in italics are almost verbatim from one of Luther's sermons
of 1522. Cf. August Lang, Die Bckelzrung Calvins, 49 n. 1, where Luther
and Cop are placed sicle by side.

