418 THE DISPUTATIONS AT ztiRICH, 1523 189

in scholis copia est, consilio transigi debebant, quemadmodum
apostolorum tempore Hierosolymae factitatum esse legimus
Act. xv. Si enim de hac re, vetustissimam et non sine laude
ad nos perductam sacrorum rituum consuetudinem tentante,
nunc disputare et aliquid adversum concludere vel decernere
voluerimus : fortassis nostra haec sententia reliquis Christi
fidelibus, qui alibi locorum versantur, minus arridere poterit,
qui proculdubio illud quoque praetexent, quod in nostram
opinionem non consenserint. Quid enirn hic de nobis Hi-
spania decem potentissimis regnis clara dicet? quid Italia?
quid Franciae regnum? quid tota Septentrioni subiecta regio?
Huiusmodi ergo res, ut modo diximus, coram generali concilio
transigendae (si quidem auctoritatem illis inesse velimus) et
confirmandae erunt. Quapropter (ut ex me quoque ceu Christi
membro et confratre nunc loquar) vos oro et adhortor ut maturo
consilio considerare instituatis, ne quid forte infelicius et turbu-
lentius hinc exoriri queat. Bona igitur fide sic vobis optime
consultum fore credo, si omnes contentiones et dissidia (quae
vel de pontificiis vel aliis humanis constitutionibus inveteratis
exorta sunt) deponentes rem hanc omnem citra disputationis
litem sedari vel saltem differri patiamini, si qua forte commodior
in posterum de his agendi occasio sese offerat. Iam ante enim
cognovit R. D. Constant. episcopus, in Norimbergensibus
comitiis per Imperii status Concilium generale institutum esse,
quod in Germania intra anni spatium celebrandum sit ; in quo,
ut fertur, dimidia iudicum pars ex saecularibus, altera ex eccle-
siasticis constituetur, quorum erit de iis quibus nunc totus fere
orbis turbatus est, pronuntiare. Hoc ergo si fiat, coram illis,
utpote auctoritate et potestate praeditis, haec quoque commode
proponi et tractari possent. Deinde hoc unum R. D. meus
summis quibus potest precibus petit et obsecrat ut huiusmodi
concertationes de rebus ecclesiasticis, si ullo modo fieri possit,
citra omnem disputationem amice et placide componere tentetis.
Licet enim de huiusmodi constitutionibus, decretis et consue-
tudinibus longo usu confirmatis per Scripturas disputare insti-
tuerimus : quis tamen nobis iudex erit, qui de istis pronuntiet?
Mea certe sententia, coram Universitatibus, utpote Lutetia,
Colonia, aut ¹ Lovanio haec proponenda erant. Illic enim plures
Scripturarum peritissimos invenire liceret : penes quos ista cum

¹ Quum haec dicerentur, Zuinglius sermonem interrumpens ait: Quid
vero si Erfordia aut Viteberga huie negotio destinaretur? Respondit
Vicarius :l Minime, quia Lutherus nimis vicinus est. Ab aquilone panditur
omne ma um.

