410 THE DISPUTATIONS AT ZURICH, 1523 185

No. 185. The proclamation of the First Disputa-
tion, 3 Jan. 1523.

Tigurinae reipublicae Consul totusque Diacosiorum senatus
omnibus et singulis ecclesiarum praesidibus, plebanis, parochis
et verbi ministris in urbibus comitatibus dominiis et aliis ditioni
nostrae subiectis locis agentibus, salutem cum debita benevo—
lentia optamus.

Nemini quidem ignotum esse putamus quae et quanta inter
publicos ecclesiarum ministros et verbi praecones dissidia nuper
exorta sint. Quidam enim se Evangelii doctrinam antehac
quoque bona fide praedicavisse arbitrantur. Alii vero illos
reprehendentes, eos nec commode nec digne vocationi suae
satisfecisse dicunt. Unde et priores illi hos suae doctrinae
reprehensores, errorum auctores, seductores et haereticos non-
nunquam nominant, eos nimirum qui fidei et doctrinae suae
rationem unicuique petenti se reddituros esse nunquam non
prompto animo pollicentur. Quapropter ut Dei honor asseri,
publica pax conservari et Christiana concordia retineri possit,
volumus, praecipimus et mandamus ut omnes vos, qui ecclesia-
rum ministerio et 1n urbe nostra et in agro praefecti estis (vel
si qui alii quoque concertationi isti sese adiungere velint) et
alterutros errare meliusque institui posse arbitramini, ad xxix
Ianuarii diem matutina hora in urbis nostrae curia citra omnem
tergiversationem congregati, divinae Scripturae testimoniis et
rationibus ea impugnetis, quae vobis falso doceri aut errores
esse videntur. Curabimus enim ut et nos diligenti studio una
cum doctis quibusdam et eruditis viris (siquidem ita nobis
commodum esse visum fuit) singula audiamus, et quid porro
unicuique faciendum sit finito colloquio decernamus, prout
causam hanc ex Scripturarum et divini verbi auctoritate tracta-
tam viderimus‚ Nolumus enim ut unicuivis citra divinae Scri—
pturae testimonia quidvis pro publica concione asserere aut
docere posthac permissum sit. Praeterea R. D. Constantiensem
Episcopum huius instituti nostri certiorem faciemus, ut et ipse,
si volet, vel legati ipsius disputationi huic interesse possint.
Quod si vero quis post haec quoque contumacius sese sanae
doctrinae opponere coeperit, nec dignis sacrae Scripturae argu-
mentis sua probarit, in eum pro rei indignitate graviori iudicio
animadvertemus ; quamvis ea molestia tam nos ipsos quam vos
liberatos malimus. Speramus autern Dominum Deum eos, qui
veritatis lucem tanto studio inquirunt, sic illustraturum esse ut
ceu filii lucis in luce posthac ambulare possimus.

 

