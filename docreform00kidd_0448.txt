420 THE DrsthTATIONs AT ZURICH‚ 1523 189

qui profecto divinam veritatem audire et novisse, sed et prove-
here cupiunt: nihil equidem etiam hoc 1060 obesse video,
quominus ad Vicarii sententiam de istis rebus disputare, et
quae veritas docet decernere nobis liceat.

At reliquae nationes, inquit, in nostra illa decreta nunquam
consentient. Atqui haec una hodie omnium fidelium querela
est quod mitrati illi et saeculari potentia armati episcopi1 et
ecclesiarum proceres puram Evangelii doctrinam et sacras
Scripturas e populi manibus extorquere conantur. Scriptu-
rarum enim expositionem penes nullum alium quam se ipsos
esse debere clamitant· , quasi vero non reliqui de Christiana
plebe sancti homines Christiani sint, et aliqua Spiritus sancti
virtute illuminari possint, quasi denique illis divino verbo neces-
sario carendum sit. Nec desunt ex illorum numero qui divinae
Scripturae mysteria revelare nefas esse dicere non verentur.
Haud enim dubito si apud alias quoque nationes pura Christi
veritas citra omnem humanarum traditionum admixtionem prae-
dicaretur, nec pontificiis, imperatoriis aut episcopalibus decretis
impediretur ,· etiam illi, utpote Christianis animis praediti, veri-
tatem recepturi et humana placita relicturi, in eorumque sen-
tentiam, qui divini verbi radiis illustrati sunt, consensuri essent.

Porro quae de Concilio intra anni spatium celebrando N orim-
bergae consultata esse dicuntur, non in alium finem mihividentur
confinoi quam ut simplici vulgo tantisper divini verbi veritas
intercipiatur. Nam et ego nudius tertius Norimberga litteras
accepi, in quibus aliqua quidem Concilii mentio fit, sed num-
quid plene de hoc statutum aut decretum sit, nondum constat.
Pontifices enim, episcopi et reliqui ecclesiasticorum magnates
nullum Concilium (in quo pura divini verbi auctoritas sola
valeat) ferre aut admittere possunt. Ad haec, licet in hoc
omnes Christiani populi operae intenderentur, non tamen effici
posset, ut intra anni spatium illud celebraretur. Impossibile
6111111 esset, ut intra tam angustum tempus commeatus victusque
tantae multitudini sufficiens conveheretur. Sed ut demus hoc,
Concilium aliquando futurum: quid interea cum illis agetur,
quorum conscientiae iam nunc mire turbatae sunt et veritatem
cognoscere studiosissime cupiunt P An vero sitibundae istorum
mentes divino verbo spoliandae et in dubitatione tanta dese-
rendae sunt? Num humanis traditionibus illas terreri et omni
notitia veri destitutas vel vivere vel mori permittemus? Magna
profecto, mihi credite fratres, haec res est. Deus iudex noster
nunquam quid per pontifices, episcopos et concilia statutum

¹ ‘Die grosseti hausen, bischoff und prelaten.'—-lbid. 496.

 

