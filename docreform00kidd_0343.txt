 

126 - PROTESTANTISM, 1532-41 315

conventualibus, eamque det aut ordinariis aut aliis, prout
melius videbitur.

(14) Abusus magnus et perniciosus est in gymnastieis publi-
cis, praesertim in Italia, in quibus multi philosophiae professores
impietatem docent, imo in templis fiunt disputationes impiis-
simae: et si quae sunt piae, tractantur in eis res divinae coram
populo valde irreverenter. Ideo putaremus indicendum epi-
seopis ubi sunt publica gymnasia ut per eos admonerentur
lectores qui legunt ne docerent adolescentes impietatem, sed
ostenderent infirmitatem luminis naturalis in quaestionibus
pertinentibus ad Deum, ad mundi novitatem vel aeternitatem
et similia, eosque ad pietatem dirigerent. Similiter ne permit-
terent fieri publicas disputationes de huiusmodi quaestionibus,
neque etiam de rebus theologicis, quae certe multum existi-
mationis perdunt apud vulgus, sed privatim de his rebus fiant
disputationes, publice de aliis quaestionibus physicis. Idemque
iniungendum esset omnibus aliis episcopis, maxime insignium
civitatum, in quibus huius generis disputationes fieri solent.
In impressione etiam librorum eadem adhibenda esset diligentia,
scribendumque principibus omnibus ut caveant ne passim
quivis libri in eorum ditione imprimantur, dandaque esset
huius rei cura ordinariis Et quoniam pueris in ludis solent
nunc legi Colleqm‘a Erasmi, in quibus multa sunt quae rudes
animos informant ad impietatem, ideo eorum lectio in ludis
litterariis prohibenda esset, et si quae alia sunt huius ordinis.

Post haec quae ad instituendos ministros tuos in hac uni-
versalis ecclesiae cura et in eius deinde administratione spectare
videntur, animadvertendum est in gratiis quae fiunt a tua
beatitudine, praeter priores abusus alios quoque abusus
introductos esse.

(15) Primus est in fratribus seu religiosis apostatis, qui post
votum solenne a sua religione recedunt, impetrantque ne
teneantur gerere habitum sui ordinis, imo nec vestigium habitus,
sed tantum vestem honestam clericalem. Praetermittamus
nunc de lucro. Iam enim diximus in principio non licere ex
usu clavium et potestatis a Christo traditae comparare sihi
lucrum, sed etiam ab hac gratia abstinendum. Nam habitus
est signum professionis, unde nec ab episcopo potest dimitti,
cui tenentur hi apostatae; ideo haee gratia eis concedi non
deberet, neque etiam cum ipsi recesserint a voto, quo Deo
se obligarant, eis permittatur ut habeant beneficia neque
administrationes.

(16) Alius abusus in quaestuariis saneti Spiritus, sancti

