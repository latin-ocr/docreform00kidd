ᾞῪῚἾ ὴῖ” ’”“”“ “““ ⁴

297 CALVIN IN Exim, 1538-41 585

Quod eam provinciam suscepi, legitime fuisse vocationis iure
meo contendo. . . .

[lee mim‘ster’s defeaean] Duobus maximis criminibus reum
me fecerunt, haereseos et schismatis.

Atqui haeresis illis fuit quod receptis inter eos dogmatibus
ausus sum reclamare. Quid vero fecissem ? Audiebam ex ore
tuo non aliam esse veritatis lucem ad animas nostras in viam
vitae dirigendas quam quae a Verbo tuo accenderetur. Audie-
bam esse vanitatem, quicquid de tua maiestate, de cultu
numinis tui, de religionis tuae mysteriis concipiunt a se ipsis
humanae mentes. Audiebam sacrilegam esse temeritatem, si
natae in hominum cerebris doctrinae pro Verbo tuo ecclesiae
ingerantur. Quum autem oculos ad homines converterem,
illic onmia longe diversa apparebant. Qui fidei antistites
habebantur, Verbum tuum neque intelligebant neque magno-
pere curabant. Peregrinis tantum dogmatibus circumagebant
miseram plebem, ac nescio quibus ineptiis deludebant. In
plebe ipsa summa Verbi tui veneratio erat veluti rem inac-
cessam procul revereri, interim ab omni eius inquisitione
abstinere. Haec tum supina pastorum socordia, tum populi
stupiditas fecerat, ut onmia perniciosis erroribus, mendaciis,
superstitionibus referta essent. . . . Perinde enim ac si minime
ad iustitiam Lege tua instituti forent, multas sibi fabricati erant
inutiles nugas, quibus favorem sibi tuum conciliarent ι in quibus
ita sibi blandiebantur, ut prae illis paene contemnerent quam
in Lege tua commendasti verae iustitiae regulam : adeo humana
decreta, occupato semel regno, tuis ipsius praeceptis, si non
fidem, at certe auctoritatem derogaverant. Haec, Domine, . . .
ut deprehenderem quam impia noxiaque essent, tu mihi facem
Verbo tuo praetulisti. . . . In ratione vero doctrinae reddenda,
vides-quid conscientia mea ferat: non fuisse scilicet mihi pro-
positum, extra eos evagari fines quos videbam servis tuis
omnibus esse constitutos. . . .

Quod autem mihi de discessione ab Ecclesia obiicere soliti
sunt, neque in eo male mihi conscius sum: nisi forte pro
desertore habendus est qui ubi milites fusos ac palatos videt
procul ordines reliquisse, signo ducis sublato, eos in stationes
suas revocat. . . . Ego semper et verbis et factis testatus sum,
quanto unitatis studio tenerer. Verum illa mihi erat ecclesiae
unitas, quae abs te inciperet ac in te desineret. . .. Me, si
pacem habere vellem cum iis qui se iactabant Ecclesiae prae-
sules et fidei columnas, eam redimere oportebat. Veritatis tuae
abnegatione.. ..Neque vero dissidere me ab Ecclesia tua

