304 IN GENEVA, 1541—2> 607

P. Longum est inter illum et haec discrimen. Movere
enirn et afficere corda, illuminare mentes, conscientias reddere
certas ac tranquillas, solius re vera Spiritus est, ut id totum
censeri proprium ipsius opus debeat, illique acceptum referri,
ne laus alio transferatur: minime tamen hoc obstat quominus
Sacramentis Deus utatur, tanquam secundis organis, eaque in
usurn adhibeat, prout visum fuerit: idque sic faciat ne quid
Spiritus virtuti derogetur.

M. Vim ergo efficaciamque Sacramenti non in externo ele-
mento inclusam esse existimas, sed totam a Spiritu Dei
manare?

P. Sic sentio: nempe, ut virtutem suam exserere Domino
placuerit per sua organa, quem in finem ea destinavit. Quod
quidem ita facit ut Spiritus sui virtuti nihil detrahat.

M. Potesne mihi, cur ita agat, rationem reddere?

P. Hoc scilicet modo infirmitati nostrae consulit. Nam si
spirituales essemus toti, Angelorum instar spiritualiter tum
eum tum ipsius gratias possemus intueri. Verum, ut hac
terreni corporis mole circumdati sumus, figuris indigemus vel
speculis quae nobis spiritualium caelestiumque rerum aspectum
terreno quodam modo exhibeant. Neque enim aliter eo per-
veniremus. Simul etiam nostra interest in Dei promissionibus
exerceri sensus omnes nostros quo melius nobis confirmentur.

M. Si verum est ideo instituta esse a Deo Sacramenta, ut
subsidia necessitatis nostrae forent, annon arrogantiae damnari

merito deberet, si quis iudicaret illis se tanquam non necessa-
riis posse carere?

P. Omnino. Atque adeo si quis illorum usu sponte absti-
neat, ac si opus non haberet, Christum contemnit, ipsius respuit
gratiam, et Spiritum exstinguit.

M. Verum, qualis ex Sacramentis fiducia ad stabiliendas
conscientias, et quam certa securitas concipi potest, quibus
utuntur promiscue boni et mali ?

P. Quanquam oblata sibi in Sacramentis Dei dona, in
nihilum, ut ita dicam, redigunt 1mpii, quantum ad ipsos spectat,
non tamen 1)1··opte1ea efficiunt quin sua vis et natura Sec-rcrr
mentis maneat.

M. Quo igitur modo ct quando usum Sacramentorum se-
quitur effectus?

P. Quum ea fide recipimus, Christum in illis solum eiusque
gratiam quaerentes.

Μ. Cur illic quaerendum esse Christum dicis?
P. Intelligo non esse visibilibus signis inhaerendum, ut

