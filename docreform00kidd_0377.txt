 

141 INQUISITION ΒΥ PAUL III, 1542 349

fore cognoverint, et ad officium inquisitionis haereticae pravi-
tatis de iure pertinent faciendi, gerendi, ordinandi, exercendi et
exsequendi.

§8. Necnon ad praemissa omnia et singula in quibusvis
civitatibus, terris et locis de quibus eisdem Cardinalibus vide-
bitur, et quotiens ipsi Cardinales opus esse cognoverint, alias
personas ecclesiasticas idoneaS, litteratas et Deum timentes in
Theologia Magistros, seu in altero iurium Doctores, licentiatos,
Baccalaureos ln aliqua Universitate studii generalis graduatos,
in trigesimo eorum aetatis anno ad minus constitutOS, seu
ecclesiarum cathedralium canonicos, vel alias dignitate eccle-
siastica praeditos, curn simili aut limitata facultate substituendi,
et subdelegandi ac eos, in toto vel in parte, simul vel successive,
ad eorundem Cardinalium libitum, etiam in negotiis et causis
per eos tunc inceptis, revocandi et loco ipsorum alios similiter
qualificatos deputandi, ita tamen quod praedicti Cardinales, et
alii ab eis pro tempore deputati, de absolutionibus et recon-
ciliationibus reorum qui ad veritatis lumen redire voluerint,
quas nobis expresse reservamus, ac aliis quam haeresis crimen
sapientibus delictis et excessibus se intromittere nequeant,
plenam et omnimodam facultatem eisdem auctoritate et tenore
concedimus.

ξ 9. Et nihilominus auctoritate et tenore praemissis statuimus
et ordinamus quod omnes et singulae appellationes per eos
contra quos vigore praesentium procedi contigerit, a quibus-
cumque per ipsos Cardinales deputatis pro tempore. inter-
ponendae, ad eosdem Cardinales devolvi debeant, ipsique
Cardinales causas appellationum huiusmodi, cum omnibus et
singulis earum incidentibus, dependentibus, emergentibus, an-
nexis et connexis, audire cognoscere et decidere. Ac in qua-
cumque instantia fuerint, fine debito terminare ac exsecutioni
debitae demandare.

ξ 10. Et tam in causis appellationum huiusmodi quam alias
ad effectum praemissorum omnium quos opus fuerit, tam in
dicta Curia quarn extra eam, et in partibus etiam, per edictum
publicum constito, summarie et extraiudicialiter, de non tuto
ad eos accessu, citare, ac quibus inhibendum fuerit inhibere et
appellantes simpliciter vel ad cautelam, a quibuscumque ex-
communicationibus et aliis sententiis censuris et poenis eccle-
siasticis in eos latis, absolvere possint, prout de iure fuerit
faciendum. Decernentes quaecumque per ipsos Cardinales,
seu ab eis deputatos in praemissis, quomodolibet pro tempore
gesta plenam roboris firmitatem obtinere, et perpetuo inviola-
biliter observari debere.

