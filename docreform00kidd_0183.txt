75 IN SWEDEN, 1523-4 155

D. Galle sunt frivolae, quibus praesumit probare ritus antiquitus
observatos hodie non esse mutatos. . . .

Prop. II. An Christus dederit Papae, Episcopis ullisve Clericis
ullum dominatum vel aliam quam potestatem praedicandi
verbum Dei et administrandi sacramenta. Et num alii sint
vocandi sacerdotes in ministerio Ecclesiae constituti quam qui
hoc faciant.

Resp. D. Galle. Propositio continet duas partes. Christus
dicit Matt. xviii [17]‚ ‘Si te non audierit, dic Ecclesiae prae-
sulibus.' Hinc intelligimus datam esse potestatem Papae et
Praelatis Ecclesiae iudicandi casus Ecclesiae, ordinandi neces-
saria et puniendi inobedientes. . . . Partem alteram Prop.
explicant hi textus 1 Cor. xii [12 sqq.], Rom. xii [6 sqq]
Eph. iv [11 sqq.]‚ ubi recensentur plura officia Ecclesiae.
Unde probatur alios esse sacerdotes quam qui verbum Dei
praedicant.. . . Sunt etiam in Ecclesia sancti qui continuis preci-
bus pro Ecclesia Deum adorant.. . . Praestantissimum autem
officium sacerdotis est consecrare corpus et sanguinem Christi,
et offerre illud pro remissione peccatorum hominihus conferenda,
quod monet Apostolus Heb. v [1]. Ergo plures sunt sacerdotes
Ecclesiae utiles, quam qui praedicant verbum.

Exceptio M. Olaz‘. Datam esse a Christo Apostolis et clericis
potestatem legimus non quidem ad subigenda regna mundi
sed ad convertendos peccatores et ad nuntiandam paenitentibus
remissionem peccatorum. Dicit enim Christus Ioh. xviii [36]
‘Regnum meum non est de hoc mundo ’. . . . Vult ministros
Ecclesiae se subiicere magistratui, non dominari. . . . Itaque
decet eo magis servos Christi, praedicatores in Ecclesia eius,
a dominio saeculari alienissimos esse, teste Apostolo 1 Pet. v
[2 sq] ‘Pascite gregem non ut domini ⁷. Ergo praedicatio
verbi Dei est proprium officium ministrorum Ecclesiae. Ad
partem alteram Responsionis dico, Non inveniri sacerdotes
Dei qui voluntate eius sunt constituti, nisi solos praedicatores
verbi Dei.. . . Dum infert D. Galle . . . esse mandatum Christi et
apostolorum ut sancti orent Horas Canonicas . . . velim libenter
informari qua auctoritate observentur Horae Canonicae? . . .
Septem Horae Canonicae coeperunt sola humana auctoritate,
meritoque referuntur ad illa de quibus Christus Matt. xv [9]
‘ Frustra colunt me mandatis hominum ’. Tractare sacramenta
praesertim conficere corpus Christi in Eucharistia‚ dicit D. Galle,
esse praecipuum sacerdotis officium. Iam constat tractationem
sacramentorum fieri cum praedicatione verbi Dei, sinc qua
ignorat vulgus usum sacramentorum. Ergo praedicatio verhi

