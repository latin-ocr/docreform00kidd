270 THE DIET OF AUGSBURG, 1530 116

confidit humanis praesidiis. 18. Ita regnant in corde omnes
cupiditates et humana consilia, quum abest fides et fiducia
erga Deum. Quare et Christus dixit: Sine me m‘lzz'l potestis
facere, Iohann. xv; et ecclesia canit: ‘Sine tuo numine nihil
est in homine, nihil est innoxium?

XXI. DE CULTU SANCTORUM.

De cultu sanctorum docent, quod memoria sanctorum pro-
poni potest, ut imitemur fidem eorum et bona opera iuxta
vocationem, ut Caesar imitari potest exemplum Davidis in
bello gerendo ad depellendos Turcas a patria. Nam uterque
rex est. 2. Sed Scriptura non docet invocare sanctos, seu
petere auxilium a sanctis: quia unum Christum nobis proponit
mediatorem, propitiatorium, pontificem et intercessorem.
3. Hic invocandus est, et promisit se exauditurum esse preces
nostras ,- et hunc cultum maxime probat, videlicet ut invocetur
in omnibus afflictionibus. 1 Iohann. ii: Sz· quis peccat,
habemus advocatum apud Deum etc.

XXII.

Haec fere summa est doctrinae apud nos, in qua cerni
potest nihil inesse quod discrepet a Scripturis, vel ab ecclesia
Catholica, vel ab ecclesia Romana, quatenus ex' scriptoribus
nota est Quod quum ita sit, inclementer iudicant isti qui
nostros pro haereticis haberi postulant. 2. Sed dissensio est
de quibusdam abuszbzcs, qui sine certa auctoritate in ecclesias
irrepserunt, in quibus etiam si qua esset dissimilitudo, tamen
decebat haec lenitas episcopos, ut propter confessionem, quam
modo recensuimus, tolerarent nostros, quia ne Canones quidem
tam duri sunt ut eosdem ritus ubique esse postulent, neque
similes unquam omnium ecclesiarum ritus fuerunt. 3. Quam-
quam apud nos magna ex parte veteres ritus diligenter servantur.
Falsa enim calumnia est, quod omnes ceremoniae, omnia vetera
instituta in ecclesiis nostris aboleantur. Verum publica querela
fuit, abusus quosdam m vulgaribus ritibus haerere. Hi quia non
poterant bona conscientia probari, aliqua ex parte correcti sunt.

PARS II. ARTICULI IN QUIBUS RECENSENTUR
ABUSUS MUTATI.

Quum ecclesiae apud nos de nullo articulo fidei dissentiant
ab ecclesia Catholica, tantum paucos quosdam abusus omittant,
qui novi sunt et contra voluntatem Canonum vitio temporum
recepti, rogamus ut Caesarea Maiestas clementer audiat, et
quid sit mutatum, et quae fuerint causae quo minus coactus

