204 THE ORGANIZATION OF THE 96

iuberetur tantum opus aggredi, submisse petiimus a Serenissimo
Electore, Iohanne Saxoniae Duce, Principe regionis indubitate
a Deo constituto, licet lege humana ad id non obligetur, ut ex
charitate Christiana et propter Deum, Evangelii et salutis sub-
ditorum curam susciperet, et graves quosdam viros ad hoc nego-
tium delegaret. Petitis annuit Princeps, et Iohannem a Planitz
Equitem, Hieronymum Schurfium Iurisconsultum, Erasmum
ab Haugwitz (hos nempe in Thuringia, alios in aliis districtibus)
et M. Philippum Melanchthonem mandatis instruxit. . . .

[p. 15 1] Quia diabolus divina opera non potest inviolata relin-
quere, iam per inimicos nostros multa in instituto hoc nostro
sugillare coepit ita utquidam glorientur poenituisse nos doctrinae
nostrae et plurima retractasse (utinam modo ipsi ita revocarent>3
igitur decrevi omnia quae visitatores egerunt et Serenissimo
Electori in scriptis exhibuerunt, ab ipsis diligenter collecta et
ad me missa, typis publicare, ut omnibus constet nos nihil clan-
culum agere sed in lucem laetos prodire. Non edimus haec ut
praecepta rigorosa nec Pontificia decreta denuo cudimus, sed
historica et acta referimus et confessionem et symbolum fidei
nostrae. Speramus tamen omnes pios et modestos pacisque
studiosos pastores, quibus ex admonitione Pauli (Phil. ii. 2)
unanimitas doctrinae evangelicae cordi est, agnituros curam
Principis nostri nostramque charitatem et bonam intentionem,
neque eam superbe contempturos sed potius ex genio charitatis
sponte secuturos esse, donec meliora Spiritus Sanctus per illos
aut nos ostenderit.

Qui hic resistere absque fundamento et ex malitiosa obsti-
natione velint, eos sinemus seipsos ut paleam a tritico separare,
neque tamen opem Principis implorare penitus negligemus.
Quanquam enim illi regimen Ecclesiae non est mandatum,
curare tamen supremi magistratus merito debent, ne conten—
tiones et schismata inter subditos oriantur, idque Constantini
exemplo, Episcopos Nicaeam convocantis. [Votum addit] pro
unanimitate, eique summa diligentia studendum esse [ait] neque
tamen sic diabolum cessaturum esse ab astu et malitia sua.
[Haec Lutherus in praefatione]

lee Instructzbns [p. 152 ].—§ 1 De doctrina. [Admonentur pas-
tores et concionatores ut] doctrinam de poenitentia sive de agni—
tione peccatorum et ex ea oriente contritione et timore iudicii
divini a doctrina de fide non separent, ne plebem ad securitatem
deducant ut ea remissionem peccatorum se obtinere credat
absque poenitentia et contritione. Hic error [aiunt idque
infra repetunt] omnibus hucusque inveteratis deterior esset.

 

