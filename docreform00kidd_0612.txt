584 CALVIN IN EXILE, 1538—41 296

que secuti quae Ecclesia Catholica cunctum per orbem terrarum
annos iam mille et quingentos amplius, aut (si claram certam-
que rerum gestarum memoriam et notitiam quaerimus) annos
iam amplius mille et trecentos, magno consensu comprobat : an
haec quae vafri homines atque, ut sibi ipsi videntur, acuti,
adversus tot saeculorum usum et eontra perpetuam Ecclesiae
auctoritatem, his annis quinque et viginti innovaverunt: qui
certe ipsi Catholica non sunt Ecclesia. Est enim Catholica
Ecclesia, ut breviter definiamus, quae in omni anteacto et
hodierno tempore, omni in regione terrarum, in Christo una et
consentiens, uno Christi Spiritu ubique et semper directa est,
in qua nullum potest dissidium exsistere: omnis enim ea inter
se connexa et conspirans est. Quod si quid accidat dissensionis
et dissidii, magnum quidem corpus Ecclesiae permanet, fit
autem apostema quo corrupta aliqua caro, ab animante corpus
cunctum Spiritu divulsa secernitur, nec de substantia ulterius
corporis ecclesiastici est. Non ego hic deveniam ad singulas
rerum disputationes . . . de eucharistia . . . de confessione ad
sacerdotem peccatorum . . . de precibus, aut sanctorum pro
nobis apud Deum, aut nostris pro mortuis . . . Sed ut relin-
quam controversias . . . excutiamus id quod prius est proposi-
tum, ut videatur et quaeratur quid nobis magisconducat . . .
sentirene cum universa Ecclesia eiusque decretis et legibus et
sacramentis cum fide obtemperare, an assentiri hominibus
dissidia et res novas quaerentibus?¹ . . .

No. 297. Calvin’s reply to Sadoleto, 1 Sept. 1539.

. . . Ego autem, Sadolete, ex his quos tam hostiliter incessis
ac laceras, unum me esse profiteor. Tametsi enim constituta
iam religione ac correcta ecclesiae forma illuc vocatus fui : quia
tamen quae a Farello ac Vireto gesta erant, non modo suffragio
meo comprobavi sed etiam, quantum in me fuit, conservare
studui ac confirmare, separatam ab illis causam habere nequeo.
Quodsi tamen privatim abs te laesus essem, facile profecto id
condonarem tuae doctrinae ac litterarum honori. Sed quum
ministerium meum, quod Dei vocatione fundatum ac sancitum
fuisse non dubito, per latus meum sauciari videam, perfidia
erit, non patientia, si taceam hic atque dissimulem. Doctoris
primum, deinde pastoris munere in ecclesia illa functus sum,

¹ He then proceeds to depiet a Catholic and a Heretic giving an account
of his faith at the Last Day. Calvin takes up the picture in the next
extract, giving the ‹lesence first of a minister then of a lap-man.

 

