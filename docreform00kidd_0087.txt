33 LUTHER AND ULRICH VON HUTTEN, 1520 59

ostendis mundo te? Quem oportuit ad primum quemque
meum nutum elucescere, solito etiam clarius et magis
splendide?

SOL. Non video quid peccarim.

CAIETANUS. Non vides? qui decem nunc totos dies ne
unum quidem radium ostendisti mihi, ita obducens de industria
omnes tibi nubes, ac si invideas mundo lucem.

SOL. At astrologorum est ea culpa, siqua est, nam hi calcu-
lando invenerunt tale hoc fore tempus.

CAIETANUS. At magis oportuit videre te quid vellet ponti-
ficis Legatus, quam astrologis quid conveniat. Scin' Italia
exiens quae interminatus sum tibi, ni vehementi ardore in-
tempestive frigescentem Germaniam recalfaceres ac aestiviorem
mihi redderes, ne Italiae necessario teneret me desiderium?

SOL. Neque hoc animadverti quid praeciperes mihi, neque
unquam scivi quemquam mortalem soli imperare.

CAIETANUS. Non scivisti tu? atque hoc ignoras episcopum
Romanum (qui nunc Omnem suam in me vim transfudit
legatum a latere) et caelo quae velit et terra ligare potenter ac
solvere?

SOL. Audieram, sed non credebam esse quod ille iactitaretâ€š
neque enim adhuc quemquam mortalium quicquam hic im-
mutare vidi.

CAIETANUS. Etiam non credis, male Christiane, tu? quem
oportet, talis cum sis, excommunicatum statim Satanae tradi.

SOL. Satanae tu trades me caelo deiectum ? et solem, quod
aiunt, e mundo auferes?

CAIETANUS. Equidem faciam, nisi veniam petes a me con-
fessione statim facta uni ex copiistis meis.

SOL. At ubi confessus ero, quid tum fiam?

CAIETANUS. Poenam tibi infligam dies aliquot iubens aut
ieiunio macerare te, aut laborem quempiam ferre, aut pere-
grinationibus fatigari, aut eleemosynam expendere, aut verberari
etiam pro delictis.

SOL. Dura conditio: post vero quid dabis?

CAIETANUS. Innocentem dicam tandem, et purum reddam.

SOL. At soli lumen inferes tu scilicet?

CAIETANUS. Si videbitur, etiam hoc vigore facultatum quas
mihi concedit X. Leo.

SOL. Nugae! sic arbitraris fatuum quemquam mortalium
etiam istorum ut haec te posse credat, nedum solem onmia

desuper intuentem? proinde 'elleborum bibe, insanire mihi
enim videris.

