 

319 THE PALATINATE, ANn pou—mn 655

XVII. Hac doctrina evertitur illud sophistarum commentum,
quod docet sacramenta novae legis conferre gratiam omnibus
non ponentibus obicem peccati mortalis. Praeterquam enim
quod in sacramentis nihil nisi fide percipitur, tenendum quo-
que est minime alligatam ipsis esse Dei gratiam ut, quisquis
signum habeat, re etiam potiatur. Nam reprobis peraeque ut
electis signa administrantur, veritas autem signorum ad hos
solos pervenit.

XVIII. Certum quidem est offerri communiter omnibus
Christum cum suis donis, nec hominum incredulitate labefa-
ctari Dei veritatem, quin semper vim suam retineant sacramenta:
sed non omnes Christi et donorum eius sunt capaces. Itaque
ex Dei parte nihil mutatur, quantum vero ad homines spectat,
quisque pro fidei suae mensura accipit.

XIX. Quemadmodum autem nihilo plus sacramentorum
usus infidelibus confert, quam si abstinerent, imo tantum
illis exitialis est: ita extra eorum usum fidelibus constat,
quae illic figuratur veritas. Sic Baptismo abluta sunt Pauli
peccata, quae iam prius abluta erant. Sic idem Baptismus
Cornelio fuit lavacrum regenerationis, qui tamen iam Spiritu
sancto donatus erat. Sic in Coena se nobis communicat
Christus, qui tamen et prius se nobis impertierat et perpetuo
manet in nobis. Nam quum iubeantur singuli seipsos probare,
inde consequitur, fidem ab ipsis requiri, antequam ad sacra-
mentum accedant. Atqui fides non est sine Christo, sed qua-
tenus sacramentis confirmatur et augescit fides, confirmantur
in nobis Dei dona, adeoque quodammodo augescit Christus in
nobis, et nos in ipso.

XX. Utilitas porro quam ex sacramentis percipimus, ad
tempus quo ea nobis administrantur, minime restringi debet:
perinde ac si visibile signum, dum in medium profertur, eodem
secum momento Dei gratiam adveheret. Nam qui in prima
infantia baptizati sunt, eos in pueritia vel ineunte adolescentia,
interdum etiarn in senectute regenerat Deus. Ita Baptismi
utilitas ad totum vitae decursum patet, quia perpetuo viget
quae illic continetur promissio. Et fieri interdum potest, ut
sacrae Coenae usus, qui in actu ipso propter incogitantiam
vel tarditatem nostram parum prodest, fructum deinde suum
proferat.

XXI. Praesertim vero tollenda est quaelibet localis prae—
sentiae imaginatio. Nam quum signa hic in mundo sint,
oculis cernantur, palpentur manibus: Christus quatenus homo
est, non alibi quam in caelo, nec aliter quam mente et fidei

