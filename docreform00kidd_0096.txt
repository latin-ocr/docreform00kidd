68 THE THREE TREATISES OF 1520 36

Tertia captivitas eiusdem sacramenti est longe impiissimus
ille abusus, quo factum est, ut fere nihil sit hodie in ecclesia
receptius ac magis persuasum quam missam esse opus bonum
et sacrificium. Qui abusus deinde inundavit infinitos alios
abusus, donec fide sacramenti penitus exstincta meras nundinas,
cauponationes, et quaestuarios quosdam contractus e divino
sacramento fecerint. Hinc participationes, fraternitates, suf-
fragia, merita, anniversaria, memoriae, et id genus negotiorum
in ecclesia venduntur, emuntur, paciscuntur, componuntur,
pendetque in his universa alimonia sacerdotum et monachoÎ‡
rum. . ..

Stet ergo primum et infallibiliter, missam seu sacramentum
altaris esse testamentum Christi, quod moriens post se reliquit,
distribuendum suis fidelibus. Sic enim habent eius verba:
Hic calix novum testamentum, in meo sanguine. . . .

Quaeramus ergo, quid sit testamentum, et simul habebimus
quid sit missa, quis usus, quis fructus, quis abusus eius. Testa-
mentum absque dubio est promissio morituri, qua nuncupat
haereditatem suam, et instituit haeredeS. Involvit itaque testa-
mentum primo mortem testatoriS, deinde haereditatis promis-
sionem, et haeredis nuncupationem. Sic enim Paulus Rom.
iv et Gal. iii [15] et iv [24] et Ebrae. ix [16] diffuse testa-
mentum tractat. Quod et in verbis istis Christi clare videmus.
Mortem suam Christus testatur, dum dicit: Hoc est corpus
meum, quod tradetur : hic sanguis meus qui effundetur. Haere-
ditatem nuncupat et designat, cum dicit: In remissionem
peccatorum. Haeredes autem instituit, cum dicit: Pro vobis
et pro multis, id est, qui acceptant et credunt promissioni
testatoris 3 fides enim hic haeredes facit, ut videbimus.

Vides ergo quod missa, quam vocamus, sit promissio remis-
sionis peccatorum, a Deo nobis facta, et talis promissio, quae
per mortem Filii Dei firmata sit. . . .

Ex quibus iam sua sponte patet, quis sit usus et abusus
missae, quae digna vel indigna praeparatio. Si enim promissio
est, ut dictum est, nullis operibus, nullis viribus, nullis meritis,
ad eam acceditur, sed sola fide. Ubi enim est verbum pro-
mittentis Dei, ibi necessaria est fides acceptantis hominis. . . .

Videmus ex his, quam grandi ira Dei factum sit, ut verba
testamenti huius nos celarint impii doctores, atque per hoc
ipsum fidem exstinxerunt, quantum in eis fuit. Iam pronum
est videre quid ad fidem exstinctam sequi fuit necesse, nempe
superstitiones operum impiissimas. Ubi enim fides occidit,
et verbum fidei obmutescit, ibi mox surgunt opera in locum

