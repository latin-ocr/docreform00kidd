192 THE ORGANIZATION OF THE 93

sed illum ex terris illis exturbandum : quandoquidem eo
durante nullam unquam pacem vel concordiam firmam fuisse
futuramque esse in posterum satis experimento constaret, dis-
crimen vero commune curn regno Ungariae suaderet concordiam
qualemcunque faciendam et arma in Turcos convertenda, nihil
optabilius et magis ex usu accidere potuisse quam et Ordinem,
non minus quam olim Templarios noxium, a semetipso sine
bellico strepitu destrui, et pacem, rei Christianae pernecessariam,
confici, hoc uno turbarum fomite e medio sublato, neque Pon-
tificem neque Caesarem aut nationem Germanicam ullam iustam
causam adversus Polonos quidquam agendi habituros, cum Ordo
is esset qui modo Pontificiam, modo Caesaream aut nationis
Germanicae auctoritatem et ius praetexendo et interim terras
Regni Poloniae hereditarias occupando, hanc omnem Cama-
rinam movere consuevisset. Quod si maxime liberet cuiquam
Polonos eam ob rem impetere, illos, uti hactenus fecerunt, con—
stanter ac intrepide iustitiam ac hereditatem suam defensuros
esse.

Quod autem ad religionem attinet, significatum iam pridem
fuisse Summo Pontifici Lutheranismum apud ipsum Ordinem
sacrosanctum, Romanam vero ecclesiam exsecrabilem esse, ple-
rosque commendatores, quos vocant, et sacrificos nubere, altaria
et imagines demolitas, ceremonias et ritus ecclesiasticos sublatOS,
sacra omnia profanata, haecque non modo non animadversa et
correcta esse per eius Sanctitatis aut Caesaream auctoritatem,
sed etiam ab utraque hactenus Ordinem ipsum adversum nos,
Sedi Apostolicae fidos et obsequentes continueque cum Infideli-
bus decertantes, fotum esse et adiutum. Neque Serenissimum
Regem neque ullum Polonum occasionem dedisse, neque
etiamnum dare Ordini religionis abiiciendae‚ suum dumtaxat
ius ab illo exigere, satis esse regnum et dominia regni Poloniae
ab hac peste heretica, iam ubique in vicinia grassante, tueri et
conservare. De aliis viderint illi, ad quos magis pertinet. . . .

T alibus utrinque rationibus tota ferme Quadragesima per
senatum nostrum ...disputatis‚ conventum est tandem: nullam
unquam pacem aut inducias firmas cum Ordine fuisse necdum
fieri posse, proindeque cum, tempore sic ferente, a sua pro-
fessione descisceret, et bona ipsius inique alioqui occupata ad
Maiestatem regiam, uti hereditarium dominum, iure reciderent,
pro quibus in tanto reipublicae Christianae discrimine noxium
foret bellum excitare: concederetur, quod Magister et omnes
subditi ipsius postularent.

De religione vero reficienda cum universae Germaniae con-

 

