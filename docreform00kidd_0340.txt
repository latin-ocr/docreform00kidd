312 THE EXTENSION OF 126

Item lex est antiqua instaurata a Clemente, ne filii presbytero-
rum habeant parentum beneficium, ne scilicet res communis
hoc modo fiat privata: dispensatur tamen (ut audimus) in hac
veneranda lege. Noluimus tacere, id quod verissimum esse
quivis prudens per se iudicaverit, nullam rem magis conflasse
invidiam clericis, unde tot seditiones sunt ortae et aliae instant,
quam hanc aversionem commodorum et proventuum ecelesia-
sticorum a communi ad rem privatam: antehac omnes spera-
bant, nunc in desperationem adducti acuunt linguas contra
hanc sedem.

(6) Alius abusus est in expectativis et reservationibus bene-
ficiorum, et datur occasio ut aliena mors desideretur et
libenter audiatur. Praecludunt etiam aditum supremum
dignioribus curn vacant, dant litibus causam. Omnes has
putamus tollendas esse.

(7) Abusus alius· est eadem calliditate inventus. Nam
quaedam beneficia incompatibilia iure sunt et appellantur,
quae ex ipsa vi nominis maiores nostri admonere nos voluerunt
non deberi uni conferri z nunc in his dispensatur, non tantum
duobus sed pluribus: et, quod peius est, in episcopatibus.
Hunc morem, qui ob avaritiam tantum invaluit, tollendum
ducimus, praesertim in episcopatibus. Quid de unionibus
beneficiorum ad vitam unius, ne scilicet obstet illa beneficiorum
pluralitas ad obtinenda incompatibilia, nonne est mera fraus
legis Ρ

(8) Alius etiam abusus invaluit, ut reverendissimis cardinali-
bus episcopatus conferantur seu commendentur, non unus
tantum sed plures: quem, pater beatissime, putamus magni
esse momenti in ecclesia Dei. Primo quidem quia officium
cardinalatus et officium episcopi incompatibilia sunt. Nam
cardinalis est assistere sanctitati tuae in gubernanda universali
ecclesia: officium autem episcopi est pascere gregem suum:
quod praestare bene et ut debet haud potest, nisi habitet cum
ovibus suis, ut pastor cum grege.

Praeterea, pater sancte, hic usus maxime obest exemplo.
Quomodo namque haec sancta sedes poterit dirigere et corri-
gere aliorum abusus, si in praecipuis suis membris abusus
tolerentur? Nec ob id quod cardinales sint, putamus eis
magis licere transgredi legem, imo longe minus. Horum enim
vita debet esse aliis lex: nec imitandi sunt Pharisaei qui
dicunt et non faciunt: sed Christus salvator noster incepit
facere et postea docere. Amplius hic usus nocet in consulta-
tionibus ccclesiae3 nam haec licentia fomentum est avaritiae.

 

