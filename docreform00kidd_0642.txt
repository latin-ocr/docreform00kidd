614 THE ECCLESIASTICAL STATE 304

M. Nullumne praeterea alium finem propositum habent
haec duo Sacramenta?

P. Sunt etiam professionis nostrae notae, et quasi tesserae
quaedam. Illorum enim usu fidem apud homines nostram
profitemur, et testamur nos unum habere in Christo religionis
consensum.

M. Si quempiam contingeret eorum usum aspernari, quo
loco habendus esset?

P. Haec vero obliqua esset Christi abnegatio. Certe qui
talis est, quum se Christianum confiteri non dignetur, indignus
est, qui inter Christianos censeatur.

M. Satisne est, in totam vitam utrumque semel recepisse?

P. Usque adeo sufficit unus Baptismus, ut repetere fas non
sit. Coenae autem diversa est ratio.

Μ. Quod est discrimen illud?

P. Per Baptismum nos adoptat, et in Ecclesiam suam alle-
git Dominus, ut pro domesticis nos exinde habeat. Postquam
nos adscripsit in numerum suorum, per Coenam testatur de
nobis continenter alendis curam se habere.

M. Promiscuene ad omnes pertinet tam Baptismi quam
Coenae administratio?

P. Nequaquam : sed eorum, quibus mandatum „est publicum
docendi munus, propriae sunt istae partes, Sunt enim res inter
se perpetuo nexu coniunctae, pascere Ecclesiam salutis doctrina,
et Sacramenta administrare.

sil. Possisne mihi Scripturae testimonio id comprobare?

P. Baptizandi quidem mandatum Christus peculiariter Apo-
stolis dedit (Matt. xxviii. 19). In Coenae celebratione exemplum
suum iussit nos sequi (Luc. xxii. 19). Referunt autern Evange-
listae, ipsum in ea distribuenda publici ministri fecisse offfcium.

M. Verum, debentne pastores, quibus commissa est dispen-
satio, passim omnes et absque delectu admittere?

P. Quod ad Baptismum pertinet, quia non nisi infantibus
hodie confertur, discretio locum non habet. In Coena vero
cavere debet minister ne cui ipsam porrigat quem indignum
esse palam constet.

M. Cur id ?

P. Quia non sine contumelia et profanatione Sacramenti
fieret.

M. Atqui, nonne Iudam, quamlibet impius esset, eius com-
munione dignatus est Christus?

P. Fateor: quum adhuc occulta foret eius impietas. Ta-
metsi enim Christum non latebat (Matt. xxvi. 25), nondum
tamen prodierat in lucem notitiamque hominum,

3}

 

 

 

