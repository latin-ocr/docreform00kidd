436 THE DISPUTATIONS AT zt‘JRICH, 1523 197

Quinto, qui Missam vere celebrare instituit, non se ipsum
modo sed et alios esurientes et sitientes Spiritu pascere debet,
idque sub utraque specie. Idem Christus et verbis et factis
docuit, Matt. xxvi. 27. . . .

Haec mea est, fratres, de simulacris et Missa sententia, quam
ex S. S. didici. . . .

Zainglius. Quicquid citra Christi institutionem hic sub-
introductum est abusus nomen meretur. Quum vero hi
omnes simul tolli et abrogari non possint, divini verbi prae-
dicatione fortiter et assidue impugnandi erunt.

Et primo quidem ecclesiasticum illum cantum et templorum
boatus ab ipsis quoque sacerdotibus non intellectos, abusum
stultum et inanem, imo pietatis verae impedimentum pernicio—
sissimum esse constat. Paulus enim mavult in ecclesia quinque
verba mente loqui ut et alios instituat quam decem millia verbo-
rum lingua. Atqui nihil in ecclesia agendum erat quam quod ab
ecclesia posset intelligi. Abusus ergo hic corrigi debebat.

Deinde quod tempus attinet, testamentum hoc tempori
alligatum esse non debet, sed quocunque tempore quis illud
postularit accipere licet.

Idem de vestibus quibus in Missa utuntur sacrifici dicimus.
Quamvis in libello de Canone scripto amictum huiusmodi
propter infirmiores admiserim, quum nimirum'etiam hunc
mortis Christi typum esse putarem 3 quum vero ab aliis edoctus
sim vestitum hunc e veteri lege desumptum esse eamque
non minimam fuisse occasionem qua nonnulli moti Missam
sacrificium esse putaverunt: priorem hanc meam sententiam
revocandam esse existimabam. Quapropter quum et cantus
et vestitus huc tantummodo serviat ut a vera oratione, id est,
mentis ad Deum elevatione nos abstrahat: utrumque e medio
tollendum est, suo tamen modo et tempore, ne quid dissidii
in Christiano populo oboriri possit... . Populus ergo prius
edocendus est ut nec vestitum nec cantum istum Missae
servire intelligat. Si quis enim nunc vulgari veste amictus
Missam celebraret, quis non tumultum oboriturum esse existi-
met? Per Deum ergo vos oro et obtestor, fratres . . . ‚ ut
Dei verbum summo studio quam clarissime commissae vobis
plebi annuntiare et exponere instituatis, ut quid Missa et qui
eius abusus sint probe intelligant. Populo enim rite instituto
onmia ea citra tumultum aliquem tolli poterunt.

Conmdus Grebelius. Sunt praeter hos alii quoque abusus,
de quibus hic disputandum esse mihi videtur. Scire enim
velim num pane fermentato aut infermentato hic utendum sit.

 

