⁵ 47 MELANCHTHON 91

saltem e quibus locis rerum summa pendeat, ut quorsum
dirigenda sunt studia intelligatur.

Sunt autern rerum theologicarum haec fere capita :—-Deus.
Unus. Trinus. Creatio. Homo, hominis vires. Peccatum.
Fructus peccati, Vitia. Poenae. Lex. Promissiones. In-
stauratio per Christum. Gratia. Gratiae fructus. Fides.
Spes. Caritas. Praedestinatio. Signa sacramentalia. Ho-
minum status. Magistratus. Episcopi. Condemnatio. Bea⁴
titudo.

In his ut quidam prorsus incomprehensibiles sunt, ita rursus
sunt quidam, quos universo vulgo Christianorum compertis-
simos esse Christus voluit. Mysteria divinitatis rectius adora-
verimus quam vestigaverimus. Immo sine magno periculo
tentari non possunt, id quod non raro sancti viri etiam sunt
experti. Et carne Filium Deus Optimus Maximus induit ut
nos a contemplatione maiestatis suae ad carnis adeoque fragi-
litatis nostrae contemplationem invitaret. . . . Proinde non est
cur multum operae ponamus in locis illis supremis de Deo,
de Unitate, de Trinitate Dei, de mysterio Creationis‚ de modo
Incarnationis. Quaeso te quid adsecuti sunt iam tot saeculis
scholastici theologistae cum in his locis solis versarentur?
Nonne in disceptationibus suis. . . vani facti sunt, dum tota
vita nugantur de universalibus, formalitatibus, connotatis et
nescio quibus aliis inanibus vocabulis, et dissimulari eorum
stultitia posset, nisi Evangelium interim et beneficia Christi
obscurassent nobis illae stultae disputationes. Iam si libeat
ingenioso mihi esse in re non necessaria, facile queam ever-
tere quaecunque pro fidei dogmatis argumenta produxerunt, et
in his quarn multa rectius pro haeresibus quibusdam facere
videntur, quam pro catholicis dogmatis. Reliquos vero locos,
peccati vim, legem, gratiam qui ignorarit, non video quomodo
Christianum vocem 3 nam ex his proprie Christus cognoscitur,
siquidem hoc est Christum cognoscere, beneficia eius co-
gnoscere, non, quod isti docent, eius Naturas, modos Incar-
nationis contueri. Ni scias in quem usum carnem induerit,
et cruci adfixus sit Christus, quid proderit eius historiam
novisse? An vero medico satis est novisse herbarum figuras,
colores, liniamenta, vim scire nativam nihil refert? Ita
Christum, qui nobis remedii et, ut Scripturae verbo utar,
salutaris vice donatus est, oportet alio quodam modo cogno-
scamus quam exhibent scholastici. Haec demum Christiana
cognitio est, scire quid lex poscat 3 unde faciendae legis vim :
unde peccati gratiam petas3 quomodo labascentem animum

