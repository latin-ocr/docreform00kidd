 

197 THE DISPUTATIONS AT ZURICH. 1523 431

quin potius credendum est, ipsos Evangelii doctrina quae iam
annis aliquot apud vos praedicata est, institutos et motos tale
quiddam citra omnem animi malitiam ausos fuisse : et meo et
omnium praesidum, collegarum meorum, sed et ministrorum
ecclesiae nomine vos oro et obtestor P. C. ut et vos de ipsis
aequius iudicare et e vinculis liberatos dimittere dignemini.
Consul vero amice respondens rem hanc facile transigi posse
dixit, si disputatione finita rei veritatem Senatus et populus
plenius cognovisset. His dictis assurgens coetum dimisit, et
sub crastinam auroram omnes redire iussit.

(ii) On tlte Mass, 27 Oct.

H Zuinglius. In nomine Dei Patris. Amen. . . . Primo
illud omnibus persuasum esse volumus tam meam quam Leonis
et confratris nostri D. Henrici Engelhardi de Missa doctrinam
et sententiam nequaquam huc tendere ut aliquem dolum et
fraudem in sacrosancto Christi sanguine aut carne subesse
suspicemur ‚· sed huc spectant nostra omnia, ut nullum hic sit
sacrificium, quod pro alio quispiam offerre possit. Ut enim
pro alio quopiam nemo vel edere vel bibere potest, ita nemo
etiam pro alio sacrificare potest. . . . Abusum ergo hic magnum
esse videtis, fratres, sed cuius quaestus fuerit uberrimus. Res
enim magna hic agitur, cuius respectu, quod heri de simulacris
agitatum est, lusus quidam fuisse videri possit. Blasphemum
vero, imo antichristianum hoc opus est quo ex Christi corpore
et sanguine sacrificium nummis venale confingimus: quum
haec Christus salvator noster animorum cibum dumtaxat et
passionis ac testamenti sui recordationem esse voluerit. . . .
Scripturae autem rationes, quibus hanc sententiam nostram
tueri volumus, hae sunt: Christus, Hoc facite, inquit, in mei
commemorationem! Hoc autem Paulus clarius exponens:
Quotiescunque, inquit, panem hunc comederitis et poculum
hoc biberitis, praedicate mortem Domini donec veniat Ξ Quo
unico fundamento innixi hic non sacrificium sed recordationem
solummodo esse docebimus. Si quis ergo haec oppugnare
volet, iis armis nos invadat, quibus hic pugnare decet, S. S.
nimirum testimoniis.

D. Ioach. Vadianus [Praeses] Quoniam ea de re dispu-
tandum est, P. C., Missane sacrificium sit an secus: commo-
dissimum nobis videtur, quos huius disputationis praesides
esse voluistis, ut certus in quaerendo ordo observetur, sic ut
primo quidem summi illi ecclesiasticorum procerum, Abbates,
deinde reliqui quoque ecclesiarum ministri interrogentur, num
quis ex illorum sit numero qui propositionem hanc impugnare

