440 THE DISPUTATIONS AT Z'URICH, 1523 200

No. 200. From Zwingli’s ‘Pastorum in evangeli-
cam doctrinam Isagoge’‚ 9 Nov. 1523.

De idolis vel imaginibus. . . . Ceterum luce clarius cernitur
omnes eas, quas nos templis nostris intulimus, imagines idolo-
latriae et falsae religionis occasionem praebuisse. Tollendae
ergo sunt in universum ubicunque locorum fuerint, vel in
templis vel in foris, vel in viis publicis, vel etiam domi tuae,
si quem cultum illis tribui videamus. In primis vero e tem-
plis eiici et tolli debent, quum omnia ea quae in his habentur
nobis sanctiora esse soleant. Interim vero nemini vetamus
quo minus historiarum gesta domi suae exornationis vel
delectationis, non autem cultus gratia depingi curet. Ut
primum vero aliquis honor etiam illis tribui coeperit, iam et
illa tolli convenit. Nam profecto negari nequit idolorum
usum primam esse ad falsam religionem et peregrini Dei
cultum occasionem 3 imo ipsa sunt a Deo summo coelesti
Patre apostasia. ff

De Missa. . . . Iustus ergo et legitimus Coenae admini-
strandae ritus hic est: Primum passionem et mortem Domini
quotiescunque ecclesiae visum fuerit praedicari convenit, ubi
docendus est populus quantum boni et quanta salutis fiducia per
eam nobis parta sit. Deinde quo firmior sit hominum in morte
Domini fiducia, singulis qui modo expetunt, celeberrimum hoc
corporis et sanguinis Iesu Christi sacramentum ministrandum
erit. Atqui haec quoque est ipsius Christi sententia quam
simplicissime exposita. Quapropter quum videamus Missam
nusquam a Christo peculiari quadam solemnitate institutam
esse, sed ex hominum commentis sacrificii titulo fucatam
prodiisse (sacramentum enim hoc nihil aliud est nisi corporis
et sanguinis Christi perceptio), omnes huc incumbere debent
ut impius ille et profanus rei tam sacrae abusus e medio
tollatur, ne scilicet pro aliis immolare dicantur sacrifici. Ea
autem modestia et prudentia hoc fieri volumus, ne qua tumul-
tuandi et seditionum occasio detur. Non desunt enim corn-
modae ad eam rem rationes quibus omne hoc quicquid est
facile transigi poterit. Concionatorum itaque erit publicam
hanc et communem sacrificulorum turbam suis concionibus
coram populo excusare. Nec enim par est, ut de illis poena
sumatur qui non primi erroris huius auctores sunt. Deinde
singulos moneant et hortentur ut eos in pace defungi et de-
cedere patiantur. Maximus enim illorum numerus eo aetatis
pervenit, ut nullis laboribus posthac exerceri possint. Nec

 

