11 THE NINETY-FIVE THESES, 1517 23
avaritiam posse, suffragium autem ecclesiae est in arbitrio Dei
solius.

29. Quis scit, si omnes animae in purgatorio velint redimi,
sicut de S. Severino et Paschali factum narratur?

30. Nullus securus est de veritate suae contritionis, multo
minus de consecutione plenariae remissionis.

31. Quam rarus est vere poenitens, tam rarus est vere in-
dulgentias redimens, id est, rarissimus.

32Î‡ Damnabuntur in aeternum curn suis magistris, qui per
literas veniarum securos sese credunt de sua salute.

33. Cavendi sunt nimis, qui dicunt venias illas papae
donum esse illud Dei inaestimabile, quo reconciliatur homo Deo.

34. Gratiae enim illae veniales tantum respiciunt poenas
satisfactionis sacramentalis ab homine constitutas.

35. Non Christiana praedicant, qui docent, quod redempturis
animas vel confessionalia non sit necessaria contritio.

36. Quilibet Christianus vere compunctus habet remissionem
plenariam a poena et culpa, etiam sine literis veniarum, sibi
debitam.

37. Quilibet verus Christianus, sive vivus sive mortuus,
habet participationem omnium bonorum Christi et ecclesiae,
etiarn sine literis veniarum, a Deo sibi datam.

38. Remissio tamen et participatio papae nullo modo est
contemnenda, quia, ut dixi, est declaratio remissionis divinae.

39. Difficillimum est etiam doctissimis theologis, simul ex-
tollere veniarum largitatem et contritionis veritatem coram
populo.

40. Contritionis veritas poenas quaerit et amat, veniarum
autern largitas relaxat, et odisse facit, saltem occasione.

41. Caute sunt veniae apostolicae praedicandae, ne populus
false intelligat, eas praeferri caeteris bonis operibus caritatis.

42. Docendi sunt Christiani, quod papae mens non est,
redemptionem veniarum ulla ex parte comparandam esse
operibus misericordiae.

43. Docendi sunt Christiani, quod dans pauperi aut mutuans
egenti melius facit quam si venias redimeret.

44. Quia per opus caritatis crescit caritas et fit homo
melior, sed per venias non fit melior, sed tantummodo a
poena liberior.

45. Docendi sunt Christiani quod, qui videt egenum, et
neglecto eo dat pro veniis, non indulgentias papae. sed in-
dignationem Dei sibi vindicat.

46. Docendi sunt Christiani, quod nisi superfluis abundent,

