304 IN GENEVA, 1541-2 611

stantiamque, ut ita loquar, Baptismi infantibus esse com-
munem: si illis negaretur signum, quod veritate est inferius,
aperta illis iniuria fieret.

M. Qua ergo conditione baptizandi sunt infantes?

P. Ut testatum fiat, benedictionis fidelium semini promissae
ipsos esse haeredes 3 ut agnita, postquam adoleverint, Baptismi
sui veritate, fructum ex eo percipiant ac proferant.

M. Transeamus ad Coenam. Ac primo quidem ex te scire
velim, quae sit eius significatio?

P. Ideo a Christo instituta est, ut corporis et sanguinis sui
communicatione educari in spem vitae aeternae animas nostras
nos doceret, idque nobis certum redderet.

M. Cur autem pane corpus, vino sanguis Domini figuratur?

P. Nempe hinc docemur, quam vim habet panis in nutrien-
dis corporibus, ad sustinendam praesentem vitam, eandem
corpori Domini inesse, ad alendas spiritualiter animas. Sicuti
vino exhilarantur hominum corda, reficiuntur vires, totus homo
roboratur: ita ex Domini sanguine eosdem ab animis nostris
usus percipi.

M. Ergone corpore Domini et sanguine vescimur?

P. Ita sentio. Nam quum in eo sita sit tota salutis nostrae
fiducia, ut accepta nobis feratur obedientia ipsius, quam Patri
praestitit, perinde ac si nostra foret: ipsum a nobis possideri
necesse est. Neque enim bona nobis sua aliter communicat,
nisi dum se nostrum facit.

M. Atqui, nonne tunc se dedit, quum se exposuit in mor-
tem, ut nos a mortis iudicio redemptos Patri reconciliaret?

P. Id quidem verum est: sed non satis est nobis, nisi eum
nunc recipiamus: quo mortis eius efficacia fructusque ad nos
’ pervemat.

Μ. Recipiendi porro modus an non fide constat?

P. Fateor. Sed hoc simul addo, fieri id, dum non solum
mortuum credimus, quo nos a morte liberaret: et suscitatum,
quo nobis vitam acquireret : sed in nobis habitare agnoscimus,
nosque illi coniunctos esse eo unitatis genere quo membra
cum capite suo cohaerent : ut huius unitatis beneficio omnium
eius bonorum participes fiamus.

bM. Numquid hanc communionem per solam Coenam
o tinemus?

P. Imo vero. Nam et per Evangelium, teste Paulo (1 Cor.

i. 6), nobis communicatur Christus 3 et merito hoc Paulus

docet: quum illic audiamus, nos carnem esse de carne eius et

ossa ex ossibus (Eph. v. 30) ; ipsum esse panem vivum, qui e
R r 2

