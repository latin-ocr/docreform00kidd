 

273 IN GENEVA, 1509—36 537

peccatum in eius carne (Rom. viii. 3). Siquidem peccati vim
abolevit Pater, quum in Christi carnem translata fuit eius
maledictio. Indicatur itaque hac voce Christum Patri fuisse
in morte pro victima satisfactoria immolatum, ut peracta per
eius sacrificium litatione, iram Dei iam horrere desinamus.
Nunc liquidum est, quid sibi velit illud Prophetae, positas
fuisse in eo nostras omnium iniquitates (Ies. liii. 7): nempe
quod sordes earum abstersurus, iisdem per translatitiam impu-
tationem obtectus fuit. . . .

Lm. III. De modo percipiendae Christi gratiae.

c. xxi. De electione aeterna, ἃς, ξ 5. Praedestinationem,
qua Deus alios in spem vitae adoptat, alios adiudicat aeternae
morti, nemo qui velit pius censeri simpliciter negare audet:
sed eam multis cavillis involvunt, praesertim vero qui praescien-
tiam faciunt eius causam. Ac nos quidem utramque in Deo
statuimus: sed praepostere dicimus alteram alteri subiici [vid.
c. xxii, ξ 1]. Praescientiam quum tribuimus Deo, significamus
omnia semper fuisse ac perpetuo manere sub eius oculis: ut
eius notitiae nihil futurum aut praeteritum, sed omnia sint
praesentia: et sic quidem praesentia, ut non ex ideis tantum
imaginetur (qualiter nobis obversantur ea quorum memoriam
mens nostra retinet) sed tanquam ante se posita vere intueatur
ac cernat. Atque haec praescientia ad universum mundi ambi-
tum et ad omnes creaturas extenditur. Praedestinationem
vocamus aeternum Dei decretum, quo apud se constitutum
habuit, quid de unoquoque homine fieri vellet. Non enim pari
conditione creantur omnes: sed aliis vita aeterna, aliis damna-
tio aeterna praeordinatur. Itaque prout in alterutrum finem
quisque conditus est, ita vel ad vitam vel ad mortem praedesti-
natum dicimus. . . .

c. xxiii. Refitlatio calumm'armn, &c., §L Haec vero dum
audit humanum ingenium, contineri nequit eius protervia quin
velut ad canticum classici varie et supra modum tumultuetur.
Ac multi quidem, ac si invidiam a Deo repellere vellent, electio-
nem ita fatentur ut negent quemquam reprobari [vid. Bernard.
in die Ascensionis serm. ii]: sed inscite nimis et pueriliter,
quando ipsa electio nisi reprobationi opposita non staret. Di-
citur segregare Deus quos adoptat in salutem: fortuito alios
adipisci, vel sua industria acquirere, quod sola electio paucis
confert, plus quam insulse dicetur. Quos ergo Deus praeterit,
reprobat: neque alia de causa nisi quod ab haereditate, quam
filiis suis praedestinat, illos vult excludere. . .

