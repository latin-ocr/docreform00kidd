 

 

286 FAREL AND CALVIN IN GENEVA, 1536-8 569

illi gratificemur‚ quam quae illic nobis commendavit, ut habetur
Exod. xx. 2 sqq.

(5) Homo in se damnatus. —Quum homo ita, ut dictum est,
lumine ac iustitia Dei penitus sit natura vacuus, nihil in se
ipso nisi certam iram ac maledictionem Dei exspectare potest,
ideoque salutis suae rationem extra se ipsum quaerere debet.

(6) Salus m Christo. —Iesum ergo Christum a Patre datum
nobis fatemur, in quo recipiamus quidquid nobis apud nos
deest. Quidquid autem fecit et passus est in redemptionem
nostram Christus, extra controversiam verum esse ducimus:
quemadmodum 1n symbolo perscriptum habemus: Credo &a

(12) Invocatio Dei solius per Clzrz'slz' intercessionem.—Quem-
admodum supra testati sumus non alibi quarn in Deo patre per
Christum recidere salutis . . . fiduciam oportere, ita unum ipsum
in omni necessitate invocandum dicimus: idque per Christi
nomen, unici mediatoris et advocati, per quem accessus ad
thronum coelestem nobis patet. Simul in omni prosperitate
referendam illi gratiarum actionem. Contra vero, fictitiam
illam Sanctorum qui ex vita hac demigrarunt intercessionem
pro superstitione praeter Scripturam inventa explodimus:
praesertim quum non aliunde nata fuerit quam ex diffidentia
intercessionis Christi.

(14) De Sacramentis.——Sacramenta, quae Dominus ecclesiae
suae commendavit, esse fidei exercitamenta confitemur: quae
tum ad ipsam in Dei promissionibus confirmandam . . . turn
apud homines testificandam valere debeant. Duo autem
duntaxat Christianae ecclesiae, Dei auctoritate, instituta esse
admittimus, Baptismum et Coenam Domini. Quam ob rem
quod de sacramentis septem in regno Papae receptum est pro
fabula ac mendacio habemus.

(15) De Baptzkmo.——Baptismus externum est signum, quo
Dominus testatur se velle nos in filiorum locum cooptare, ceu
Christi filii sui membra. Itaque nobis in eo repraesentatur
peccatorum nostrorum purgatio, quam in Christi sanguine ob-
tinemus: mortificatio carnis nostrae, quam consequimur ex eius
morte, ut ipsi in posterum per Spiritum quem dedit nobis
vivamus. Quando vero in eiusmodi foedere quod nobiscum
percussit Dominus, liberos quoque nostros adhuc infantes,
complexus est, signum externum iure illis communicari non
dubitamus.

(16) De Sancta Coeum—Coena Domini signum est, quo sub
pane et vino veram sed spiritualem communicationem quam‘
in eius corpore et sanguine habemus, nobis repraesentat.
Porro secundun] eius institutum, inter fideles distribuendam

