282 THE DIET OF AUGSBURG, 1530 116

Haec si quis velit odiose exaggerare, quarn multa possit
colligere, quorum iam ipsos monachos pudet! 26. Ad haec
persuaserunt hominibus, facticias religiones esse statum
Christianae perfectionis. Annon est hoc iustificationem
tribuere operibus? 27. Non est leve scandalum in ecclesia,
populo proponere certum cultum ab hominibus excogitatum
sine mandato Dei, et docere quod talis cultus iustificet
homines: quia iustitia fidei, quam maxime oportet tradi in
ecclesia, obscuratur, quum illae mirificae religiones Angelorum,
simulatio paupertatis et hmm'lz‘tatis et caelibatus offunduntur
oculis hominum.

28. Praeterea obscurantur praecepta Dei et verus cultus
Dei, quum audiunt homines solos monachos esse in statu per-
fectionis3 quia perfectio Christiana est serio timere Deum, et
rursus concipere magnam fidem, et confidere propter Christum
quod habeamus Deum placatum, petere a Deo, et certo ex·
spectare auxilium in omnibus rebus gerendis, iuxta vocationem 3
interim foris diligenter facere bona opera, et servire vocationi.
29. In his rebus est vera peffectio et verus cultus Dei ; non est
in caelibatu, aut mendicitate, aut veste sordida. Verum
populus concipit multas perniciosas opiniones ex illis falsis
praeconiis vitae monasticae. 30. Audit sine modo laudari
caelibatum: ideo cum offensione conscientiae versatur in
coniugio. Audit solos mendicos esse perfectos: ideo curn
offensione conscientiae retinet possessiones, negotiatur. Audit
consilium evangelicum esse de non vindicando; ideo alii
in privata vita non verentur ulcisci: audiunt enim consilium
esse non pracceptum. Alii omnes magistratus et civilia officia
iudicant indigna esse Christianis.

31. Leguntur exempla hominum, qui deserto coniugio, de-
serta reipublicae administratione, abdiderunt se in monasteria.
Id vocabant fugere ex mundo, et quaerere vitae genus quod
Deo magis placeret 3 nec videbant Deo serviendum esse in
illis mandatis quae ipse tradidit, non in mandatis quae sunt
excogitata ab hominibus. 32. Bonum et pezfc’ctum vitae genus
est quod lzczbet mandalum Dei. De his rebus necesse est
admonere homines. Et ante haec tempora reprehendit Gerson
errorem monachorum (le perfectione, et testatur suis tempo-
ribus novam vocem fuisse quod vita monastica sit status per-
fectionis.

33. Tam multae impiae opiniones haerent in votis, quod
iustificent, quod sint perfectio Christiana, quod servent consilia
et praecepta, quod habeant opera supererogationis. Haec
omnia quum sint falsa ct inania, faciunt vota irrita.

 

l

