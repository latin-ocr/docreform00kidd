36 CAJETAN, 1518 17

festissime mihi apparebat falsa quaedam continere. Primo,
quod dicit merita sanctorum esse thesaurum, cum tota scriptura
dicat, Deum ultra condignum praemiare, ut Rom. viii: Non
sunt condignae passiones huius temporis. Et B. Augustinus
lib. 1, retract. 19: Tota ecclesia usque in finem mundi orat:
Dimitte nobis debita nostra. Ergo non superfluere aliis posse,
quae nec sibi sufficerent. Inde virgines sapientes noluerunt
oleum communicare insipientibus . . . Ideo sancti non suis
meritis, sed sola Dei misericordia salvi fiunt, ut latius dixi in
Resolutionibus.

Ego vero non eram tam insigni temeritate, ut propter unam
decretalem pontificis hominis, tam ambiguam et obscuram, re-
cederem a tot et tantis divinis scripturae testimoniis apertis-
simis, quin potius arbitrabar quam rectissime verba scripturae,
quibus sancti describuntur deficere in meritis, incomparabiliter
praeferenda verbis humanis, quibus scribuntur abundare, cum
papa non super sed sub verbo Dei sit, iuxta illud Gal. i: Si
angelus de caelo aliud vobis evangelizaverit quam accepistis,
anathema sit. Iam illud quoque nonnihil erat, quod Petro
hunc commissum thesaurum dicit, de quo nihil constat nec
in evangelio nec ulla scriptura. . .

Obiectio altera est, quod in conclusione mea septima deâ€”
claranda dixi: Neminem iustificari posse nisi per fidem, sic
scilicet, ut necesse sit eum certa fide credere sese iustificari,
et nullo modo dubitare quod gratiam consequatur. Si enim
dubitat et incertus est, iam non iustificatur sed evomit gratiam.
Hanc theologiam novam videri putant et erroneam.

Ad quod respondeo: Primum, infallibilis est veritas, quod
nullus est iustus, nisi qui credit in Deum, ut Rom. i, Iustus
ex fide vivit. Ideo quicunque non crediderit, iam iudicatus et
mortuus est: igitur iustitia iusti, et vita eius, est fides eius . . .
Secundo, fides autem est nihil aliud quam illud, quod Deus
promittit aut dicit, credere, sicut Rom. iv, Credidit Abraham
Deo, et reputatum est ei ad iustitiam. Ideo verbum et fides
necessario simul sunt : et sine verbo impossibile est esse fidem,
ut Isa. lv, Verbum quod egreditur de ore meo, non revertetur
ad me vacuum.

Tertio, nunc probandum est, quod accessuro ad sacramen-
tum necessarium sit credere sese gratiam consequi, et in
hoc non dubitare, sed certissima fiducia confidere, alioqui
in iudicium accedit. Primo, per illud Apostoli ad Ebr. xi,
Oportet accedentem credere, quod Deus est, et quod inquiren-
tibus se remunerator est. Hic patet quod non licet dubitaregsed

