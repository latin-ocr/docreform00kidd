102 RADICALISM AT WITTENBERG, 1521-2 52

est βάσανος, probator unicus Christianorum et certus spirituum
discretor. Vis scire locum, tempus, modum colloquiorum
divinorum? Audi : ‘ Sicut leo contrivit omnia ossa mea.’ . . .
Non sic loquitur Maiestas (ut vocant) immediate, ut homo
videat: imo, ‘Non videbit me homo et vivet.' . . . Et quid
plura? Quasi Maiestas possit cum vetere homine loqui fa-
miliariter, et non prius occidere atque exsiccare, ne foeteant
odores eius pessimi, cum sit ignis consumens. Etiam somnia
et visiones sanctorum sunt terribiles saltem postquam intelli-
guntur. Tenta ergo et ne Iesum quidem audias gloriosum,
nisi videris prius crucifixum.

Ad causam, inquies, quid? Hoc enim est alios refutare,
non nostra probare. At hoc quomodo possum absens, cum
ignorem quid moveant, si nihil aliud excitant quam illud: ‘Qui
crediderit et baptizatus fuit, salvus erit‚' et quod parvuli per
se non credant. Prorsus me nihil movent. Quomodo enirn
probabunt eos non credere? At quod non loquuntur et os-
tendunt fidem, pulchre. Hac ratione quot horis et nos Chri-
stiani erimus, dum dormimus et alia facimus? Annon ergo
eodem modo potest Deus toto infantiae ternpore, ceu continuo
somno, fidem in illis servare? Bene, inquies, hoc confutat
adversarios de fide iam infusa. At hoc interim sufficit eos
inveniri tales qui nihil probent et falso spiritu commoti sint.
Quid de infundenda dicis? Nihil est reliquum prorsus nisi
fides aliena quam si statuere non possumus, nihil disputandum
est sed simpliciter damnandus baptismus parvulorum.

Tu dicis infirma esse exempla fidei alienae? Ego nihil
firmius esse dico. . . . Stat enim fidelis promissio Christi, Matt.
xviii [19] ‘Si duo super terram, etc.' et ‘Quaecunque
petieritis, credite quia accipietis, et fient vobis '. . . . Et quid
plura? Testimonia et exempla totius Scripturae stant a fide
aliena, i. e.‚ a propria fide quae impetret alteri fidem et quicquid
volet. . . .

Cum igitur ad baptismum afferre non sit aliud quam ad
Christum praesentem et manus gratiae aperientem in terra
offerre, et ille universis exemplis ostenderit sese acceptare quod
offertur: cur hic dubitamus? Saltem hoc prophetis istis abstu-
limus ne possint sua probare, cum desit eis exemplum et testi-
monium nobis autem adsint testimonia et exempla, tum eorum
testimonium nobis non repugnat. Quis enirn sic arguet,
credendum est et baptizandum, ergo parvuli non sunt ba-
ptizandi. Non enim ex hoc loco istam consequentiam trahent,
cum non probet parvulos non credere, quod ipsi praesupponunt,

