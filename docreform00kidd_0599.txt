Ξ

 

286 FAREL AND CALVIN IN GENEVA, 1536-8 571

aliquando resipiscant. Quapropter expedire arbitramur, ut
secundum Dei institutum, omnes manifestarii idololatrae,
sacrilegi, homicidae, fures, scortatores, falsi testes, seditiosi,
rixatores, obtrectatoreS, percussores, ebriosi, decoctores, et
eius formae caeteri, nisi in viam se receperint, ubi legitime
fuerint admoniti, e fidelium consortio exterminentur, donec
resipiscentiae signa dederint.

(20) De ministm's verbz'.—Non alios reputamus ecclesiae
pastores quam fidos verbi Dei ministros, et qui Christi gregem
eo pascant, docendo, admonendo, consolando, exhortando,
reprehendendo prout necessitas postularit: rursum, eodem
verbo, falsis doctrinis omnibus ac Satanae imposturis strenue
resistant, nihil Scripturae puritati de sua admiscentes, nec sua
somnia aut mendacia ingerentes. Nec aliud quidpiam imperii
vel auctoritatis illis deferimus, quam ut Dei populum sibi
creditum eodem verbo deducant regant et moderentur. Cuius
ministerium dum exercent, ius habent ac potestatem iubendi,
prohibendi, promittendi et minandi: ut sine ipso nihil tentare
neque aggredi possunt aut debent. Porro ut fideles verbi
ministros non secus atque ipsius Dei nuncios ac legatos
suscipimus quos perinde ac Deum ipsum auscultare oporteat.
horumque ministerium et Dei mandato adprobatum, et ecclesiae
necessarium esse credimus: ita e converso pronunciamus
impostores, omnesque pseudoprophetas qui, relicta evangelii
puritate, ad sua commenta declinant, nequaquam esse serendos,
qualescunque pastorum titulos praeferant: quin potius, ceu
lupos rapaces e medio ecclesiae eliminandos et abigendos.

(21) De 77mg2'straln.—l)ominationem ac potestatem tam
regum ac principum quam reliquorum magistratuum inter res
sanctas ac legitimas Dei ordinationes numeramus. Atque ut
illi, duni munere suo perfunguntur, Deo serviunt et Chri-
stianam sequuntur vocationem, sive innocentibus opitulentur
quos inique opprimi videant, sive improborum audaciam, se-
vere in eos vindicando, coerceant: sic nos vicissim eos re-
vereri debemus ac suscipere, subiectionem ac obedientiam illis
exhibere, eorum iussa exsequi, onera et munia ab illis imposita
proferre, quatenus citra Dei offensionem licet. Denique non
secus atque Dei vicarii aestimandi sunt, quibus repugnare nemo
possit, quin cum ipso Deo bellum gerat. Illorum etiam munus
pro sancta administratione a Deo demandata est habendum,
ad quod sunt assumpti, ut nobis praesint ac dominentur.
Quamobrem Christiani hominis partes esse iudicamus magi-
stratuum, sub quibus agit, prosperitatem precibus Deo commen-

