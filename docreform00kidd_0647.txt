 

305 IN GENEVA, 1541—2 619

in omnibus vitae nostrae actionibus retinentes pro benignitate
tua alas, ac nobis quaecunque ad vescendum quiete et tran—
quille pane nostro necessaria sunt sufficias: quo te nostri
curam gerere videntes melius Patrem nostrum agnoscamus
omniaque bona e manu tua exspectemus, nihil amplius spei et
fiduciae in ulla creatura, sed totam in tua bonitate collocantes.
Iam vero quoniam in hac mortali vita miseri peccatores sumus,
tanta imbecillitate laborantes ut assidue diffluamus et a recta
via declinemus, peccata nostra nobis condonare digneris,
quorum rei apud tuum iudicium sumus 3 et per hanc condona-
tionem nexu mortis aeternae, quoque obstricti sumus, libere-
mur. Ne igitur eam qua praediti sumus nequitiam nobis
imputes 5 quemadmodum ipsi, mandato tuo parentes, in-
iuriarum quae nobis inferuntur obliviscimur, ac tantum abest
ut de ulciscendis hostibus cogitemus, ut etiam commoda eorum
procuremus. In posterum denique nos tua potentia fulcire
digneris, ne (quae est carnis nostrae infirmitas) excidamus.
Ac, quum tam sint imbecillae vires nostrae ut ne ad momentum
quidem temporis consistere possimus, praeterea etiam quum
assidue tot hostes nos circumdent et adoriantur, quum dia-
bolus, mundus, peccatum, caro nostra, nullum faciant nos op-
pugnandi finem, sancto tuo Spiritu nos corrobora tuaeque
gratiae donis arma, ut constanter omnibus tentationibus resistere
et hoc spirituale praelium sustinere possimus, donec plena
victoria potiti tandem aliquando in tuo regno cum Imperatore
et Protectore nostro Iesu Christo, Domino nostro, triumphe-
mus. Amen.

Post llaec recitatur Apostolorum Symbolmn.
Quo autem die celebratur Coeno, llaec praecedentibus adduntur.

Ac quemadmodum Dominus noster Iesus, non contentus
tibi semel corpus suum ct sanguinem in cruce obtulisse pro
remissione peccatorum nostrorum, nobis quoque in alimentum
vitae aeternae destinavit: ita hoc nobis pro tua beneficentia
largire, ut vera cordis sinceritate et ardenti desiderio tantum
beneficium ab eo accipiamus3 nimirum ut certa fide praediti
corpore pariter et sanguine eius vel potius eo toto fruamur,
sicut ipse, quum verus sit homo et Deus, vere cst sanctus panis
caelestis ad nos vivificandos3 ut non amplius in nobis ipsis et
ad nostrum ingenium, quod omnino depravatum est, vivamus,
sed ipse in nobis vivat, ut ad sanctam vitam, beatam et in
aeternum permanentem, nos deducat, atque ita novi et aeterni
Testamenti vere participes fiamus, nimirum foederis gratiae,

