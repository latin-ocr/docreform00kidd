28 THE NINETY-FIVE THESES, 1517 12

sanctitatem, sed tantummodo poenam externam, olim canonice
imponi solitam, auferant.

Denique opera pietatis et charitatis sunt in infinitum meliora
indulgentiis, et tamen haec non tanta pompa nec tanto studio
praedicant : imo propter venias praedicandas illa tacent: cum
tamen omnium Episcoporum hoc sit officium primum et solum
ut populus Evangelium discat atque charitatem Christi. Nus-
quam enim praecepit Christus indulgentias praedicari, sed
Evangelium vehementer praecipit praedicari. Quantus ergo
horror est, quantum periculum Episcopi, si, tacito Evangelio,
non nisi strepitus indulgentiarum permittat in populum suum,
et has plus curet quam Evangelium? Nonne dicet illis Christus:
colantes culicem et glutientes camelum?

Accedit ad haec, reverendissime Pater in Domino, quod in
instructione illa Commissariorum, sub T. R. Paternitatis nomine
edita, dicitur (utique sine tuae Paternitatis reverendissimae et
scientia et consensu) unam principalium gratiarum esse donum
illud Dei inaestimabile quo reconcilietur homo Deo: et omnes
poenae delentur purgatorii : item, quod non sit necessaria con-
tritio iis qui animas vel confessionalia redimunt.

Sed quid faciam, optime Praesul et illustrissime Princeps,
nisi quod per Dominum Iesum Christum T. R. Paternitatem
orem, quatenus oculum paternae curae dignetur advertere, et
eundem libellum penitus tollere, et praedicatoribus veniarum
imponere aliam praedicandi formam: ne forte aliquis tandem
exsurgat, qui editis libellis et illos et libellum illum confutet,
ad vituperium summum illustrissimae tuae Sublimitatis. Quod
ego vehementer quidem fieri abhorreo, et tamen futurum timeo,
n1S1 cito succurratur. . .

Haec meae parvitatis fidelia officia, rogo, tua illustrissima
Gratia dignetur accipere modo principali et episcopali, id est,
clementissimo: sicut ego ea exhibeo corde fidelissimo et
T. P. R. deditissimo : sum enim et ego pars ovilis tui. Dominus
Iesus custodiat T. R. Paternitatem in aeternum. Amen. Ex
Wittenbergaâ€š in vigilia Omnium Sanctorum, anno Mvan.

Si tuae reverendissimae P. placet, poterit has meas disputa-
tiones videre, ut intelligat, quam dubia res sit indulgentiarum
opinio, quam illi ut certissimam somniant.

Indignus filius.
Martinus Luther, Augustin. Doctor S. T heol. vocatus.

