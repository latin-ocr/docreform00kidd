126 PROTESTANTISM, 1532—41 317

mutationem mutaturum fuisse voluntatem, voluntates testatorum
mutari impium est : de lucro iam toties diximus, quare putamus
omnino abstinendum.

(23) Omnibus 1n summa explic atis quae pertinent ad univ-er
salis ecclesiae pontificem, quantum animo potuimus compre-
hendere, restat ut nonnulla dicamus quae pertinent ad
Romanurn episcopum. Haec Romana civitas et ecclesia mater
est et magistra aliarum ecclesiarum. Ideo maxime in ea vi-
gere debet divinus cultus et morum honestas : ideo, beatissime
pater, scandalizantur omnes exteri qui ingrediuntur templum
beatissimi Petri ubi sacerdotes quidam sordidi, ignari, induti
paramentis et vestibus, quibus nec in sordidis aedibus honeste
uti possent, missas celebrant: hoc magnum est omnibus scan-
dalum: ideo iniungendum est reverendissimo archipresbytero,
vel reverendissimo poenitentiario, ut haec curent et amoveant
hoc scandalum, sicque in aliis ecclesiis.

(24) In hac etiam urbe meretrices ut matronae incedunt
per urbem, seu mula vehuntur, quas assectantur de media urbe
nobiles familiares cardinalium clericique. Nulla in urbe vidi-
mus hanc corruptionem praeterquam in hac omnium exemplari ;
habitant etiam insignes aedes. Corrigendus etiam hic turpis
abusus.

(25) Sunt etiam in hac urbe privatorum civium odia et
inimicitiae quas componere et civ es conciliare praecipue interest
episcopi, ideo per cardinales quosdam Romanos, praesertim
qui magis essent idonei, omnes hae inimicitiae componendae
essent et civium animi conciliandi.

(26) Sunt in hac urbe hospitalia, sunt populi, sunt viduae.
Harum cura maxime pertinet ad episcopum et ad principem 3
ideo sanctitas tua per cardinales viros probos posset etiam
commode haec omnia curare.

Haec sunt, beatissime pater, quae in praesentia pro tenui-
tate ingenii nostri colligenda esse duximus, et quae nobis
corrigenda viderentur. Tu vero pro tua bonitate et sapientia
omnia moderabere: nos certe, Sl non rei magnitudini, quae
nostras vires longe superat, conscientiae tamen nostrae satis-
fecimus non sine magna spe ut sub te principe videamus
ecclesiam Dei purgatam, formosam ut columbam, sibi con-
cordem in unum corpus consentientem, cum aeterna tui
nominis memoria. Sumpsisti tibi nomen Pauli: imitaberis,
speramus, caritatem Pauli: electus fuit ille ut vas quod deferret
nomen Christi per gentes: te vero speramus electum, ut
nomen iam Christi oblitum a gentibus et a nobis clericis

