 

214 THE ANABAP'rls'rs IN lumel-1, 1525132 457

rebaptizantur, Christum denuo crucifigunt, vel contumaci et
perversa animorum pertinacia vel rerum novandarum studio
commoti.

Propositiones has, firmis et indubitatis rationibus e sacrae
Scripturae scrinio depromptis, sic demonstrabo firmaboque ut
nemo mortalium se illis opponere possit. Hoc itaque adver-
sariis nostris de nobis certum et indubitatum sit, quod nec
illorum protervitaticessurus, nec ut errores hi in ecclesia sparsi
excrescant, quoad vixero unquam permissurus sum. Certo
enim novi infinita esse commoda et fructus innumeros qui ex
parvulorum baptismo ad Christianum populum redire solent.
Praeterea firmiter credo Deum omnipotentem nunquam
admissurum, ut hoc sublato anabaptismus introducatur. . . .

No. 215. From Zwingli’s ‘ In Catabaptistarum
strophas Elenchus', 31 July 1531.

. . . Baptismum infantium miris proscindunt modis, summam
abominationem, ex cacodaemone Pontificeque Romano esse.
Occurrimus propere et huic incursioni amicam pollicemur
collationem. Condicitur ad quemque diem Martis per singulas
hebdomades conveniendum esse. Prima congressione pugna
fuit acris . . . Secunda acrior: quidam enirn ex eis quum
Scripturis nihil possent, apertis contumeliis rem tentant. Post
multam conflictationem quum se inferiores viderent, et nos eos
amice dehortaremur, sic discessum est ut plerique ex iis
promitterent se nihil moturos, etiam si non pollicerentur se
cessuros esse sententia. Intra triduum aut ad summum
quatriduum nunciatur eos qui huius sectae coryphaei fuerunt
quindecim fratres tinxisse. Ibi primum sentiscere coepimus
cuius causa et novam ecclesiam colligere institerint et infantium
baptismum tantopere oppugnaverint. Monemus ergo ecclesiam,
factum istud defendi non posse, ut bono consilio, nedum bono
spiritu coeptum sit. His potissimum causis: tentavisse ipsos
ecclesiae divisionem ac partitionem, quod perinde ad hypocrisin
pertineat atque monachorum superstitio. Secundo: quum
ecclesiis suum arbitrium de doctrina iudicanda illibatum sit
servandum, orsos esse catabaptismum citra omnem collationem ς
nihil enim per omnem de infantium baptismo pugnam de cata-
baptismo proposuisse. Tertio: videri hunc catahaptismum
seditiosorum hominum esse veluti tesseram. Protinus, ut haec
resciscunt, magnis examinibus in urbem advolant, posita zona,
salice aut reste cincti, in foro atque triviis, ut ipsi iactabant,

