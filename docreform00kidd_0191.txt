75 IN SWEDEN, 1523-4 103

ordinavit Deus.' Quod conspicitur in eius regimine, dum per
superiores et spirituales creaturas sive angelos regit inferiores
carnales, non propter impotentiam per sese ”regendi sed propter
servandum ordinem. Sic regit inferiores homines per superiores
in terra, quod probatur multis exemplis tam in V. quam in
N. T. Promisit Deus se moderaturum poenam Iudaeorum
per patriarcharum Abrahami, Isaaci et Iacchi, tunc in limbo
existentium, deprecationem, certeque propter merita illorum.
Quod factum esse non dubitatur. Cum itaque respiciat Deus
orationes sanctorum pro aliis institutas, deberi ipsis invoca-
tionem sequitur.

Exceptio M. olai. Scriptura neque affirmat neque negat
sanctos demortuos esse honorandos. Cultum autem soli Deo
debiturn, veramque invocationem nulli creaturae posse concedi
certum est. Iubet Scriptura laudandum esse Deum in omnibus
creaturis et operibus suis 3 sed laudatur in sanctis curn sanctita-
tem illorum a Deo formatam praedicamus, illamque aemulando
talem nobis a Deo dari rogamus, Itaque sancti non in se sed
in Deo honorantur, et dum illorum sanctitatem in exemplum
trahimus, sanctos recte honorari videmus. Adversarii nostri
colligunt, ex sanctitate piorum demortuorum, eosdem esse
nostros patronos ac intercessores apud Deum. Sed contrarium
docet Scriptura, quae solum Christum constituit nobis media-
torem 1 Tim. ii [5]. . . . Dum mediatoris officium detrahimus
cum S. Scriptura ipsis sanctis, non propterea negamus sanctos
in coelo triumphantes rogare pro statu ecclesiae militantis.
Aliud est mediatorem agere inter Deum et homines 3 aliud vero
pro necessitate proximi Deo supplicare. . . . Adfert D. Galle non
esse dubitandum de invocatione sanctorum, quia eam diu usur-
pavit ecclesia. Sed non dubium est nos diu satis deceptos esse
astu praelatorum ecclesiae et monachorum, unde seducti sunt
Christiani a fide in unicum mediatorem. Peperit enim monachis
et sanctulis illis magnas opes haec praesumpta fides in sanctorum
intercessione fundata, quam docuerunt illi Christianos simplices
tenere iuxtaque illam comparare sibi magno pretio reliquias
sanctorum. Quaerimus autem iure, An doctrina de interces-
sione sanctorum sit vera? Sat’diu credidimus praelatis ecclesiae
sine Scriptura definientibus. Non negamus sanctos esse hono-
randos modo definito, non tamen censemus illos esse invocandos
ut mediatores. . . . D. Galle dicit ad Christi mortis salutarem
fructum pertinere eius crucem, coronam, clavos, forte restim
qua ligabatur, flagella et pelvim aceto plenam. Sic vult

maiori honore haec tractanda et sacro cultui dicanda quam
,η 2

