644 THE DISCIPLINE IN GENEVA‚1542—64 314

exeat. Electio Dei gratuita, qua· sibi ex perdito damnatoque
hominum genere quos visum est adoptat, hactenus non minus
reverenter et sobrie, quam sincere et absque fuco hic tradita
a nobis et placide a populo recepta suerat : donec circumfora-
neum erronem¹ nuper supposuit turbarum omnium pater Satan,
qui et doctrinam nostram, quae ex puro Dei verbo sumpta est,
convellere et fidem totius populi labefactare tentaret. . . . Ista
autem, quam sub vestro nomine piis omnibus offerimus, defen-
sio, tam erit ad curandos sanabiles, ut quidem speramus,
validum efficaxque remedium, quam salubre antidotum sanis
et integris. Ac digna est materia, ad quam studia sua inten-
dant filii Dei, ne coelestis suae geniturae originem ignorent.
Stulte enim quidam, quia Evangelium potentia Dei vocatur in
salutem omni credenti, hoc praetextu Dei electionem obliterant.
Atqui venire illis in mentem debuerat, unde oriatur fides.
Passim autem scriptura clamat Deum Filio suo dare qui
sui erant, vocare quos elegit, et quos sibi adoptavit in filios,
Spiritu suo regignere : credere denique homines quos ipse
intus docuit et quibus patefactum est eius brachium. Porro
quisquis fidem arram esse et pignus tenebit adoptionis gratuitae,
ex aeterno divinae electionis fonte manare fatebitur. . . . N on-
dum in utero conceptos elegit ut fideles essemus. Fuisse
autem hoc impuro nebuloni propositum, ut non niodo notitiam
electionis deleret ex hominum animis, sed eius quoque virtutem
prorsus everte1·‚et ex eius delitiis quae in actis publicis habetis
eius manu scripta diserte liquet: ubi asserit fidem ab electione
non pendere, quin potius electionem esse in fide sitam: nullos
in caecitate manere ob ingenitam naturae corruptionem, quia
rite omnes illuminentur a Deo: nos Deo facere iniuriam, quia
deseri tradimus, quos Spiritus sui illuminatione non dignatur:
trahi generaliter et ex aequo omnes homines, nec discrimen
nisi a contumacia incipere : quum Deus se ex lapideis cordibus
carnea facturum promittit, nihil aliud intelligi quam ut gratiae
Dei simus capaces, idque promiscue ad totum genus humanum
extendi, quum singulare ecclesiae privilegium esse Scriptura
dilucide affirmet. Quantum ad Dei providentiam, qua mundus
regitur : inter pios ornnes fixum hoc et confessum esse debet,
non esse cur suis peccatis socium homines Deum ascribant, vel
ullo modo secum involvant ad partem culpae sustinendam ε sed
quum Scriptura doceat reprobos quoque irae Dei esse organa,
quibus partim fideles suos erudiat ad patientiam, partim hosti-
bus poenas infligat, quales merentur, profanus nugator nihil
¹ Bolsec.

ΞΑ Α .:›*-52.⁴-ae=..‘

 

