116 THE DIET OF AUGSBURG, 1530 275

servatur apud nos una communis missa singulis feriis atque
aliis etiam diebus, si qui sacramento velint uti, ubi porrigitur
sacramentum his qui petunt. Neque hic mos in ecclesia
novus est. Nam veteres ante Gregorium non faciunt mentionem
privatae missae: de communi missa plurimum loquuntur.
15. Chrysostomus ait: ‘Sacerdotem quotidie stare ad altare,
et alios ad communionem accersere, alios arcere.y Et ex
Canonibus veteribus apparet unum aliquem celebrasse missam,
a quo reliqui presbyteri et diaconi sumpserunt corpus Domini.
Sic enim sonant verba canonis [18] Nicaeni ι ‘Accipiant diaconi
secundum ordinem post presbyteros ab episcopo vel a presby-
tero sacram communionem? Et Paulus de communione iubet
ut alii alios exspectent, ut fiat communis participatio.

16. Postquam igitur missa apud nos habet exemplum
ecclesiae, ex Scriptura et Patribus, confidimus improbari eam
non posse, maxime quum publicae ceremoniae magna ex parte
similes usitatis serventur 3 tantum numerus missarum est
dissimilis, quem propter maximos et manifestos abusus certe
moderari prodesset. 17. Nam olim etiam in ecclesiis fre-
quentissimis non fiebat quotidie missa, ut testatur Historia
Tripartita lib. IX, cap. XXXVIII: ‘Rursus autem in Ale-
xandria quarta et sexta feria Scripturae leguntur, easque doctores
interpretantur, et onmia fiunt praeter solennem oblationis
morem.'¹

IV. DE CONFESSIONE.

Confessio in ecclesiis apud nos non est abolita. Non enim
solet porrigi corpus Domini nisi antea exploratis et absolutis.
Et docetur populus diligentissime de fide absolutionis, de qua
ante haec tempora magnum erat silentium. Docentur homines,
ut absolutionem plurimi faciant, quia sit vox Dei et mandato
Dei pronuntietur. 2. Ornatur potestas clavium, et commemo-
ratur, quantam consolationem afferat perterrefactis con-
scientiis, et quod requirat Deus fidem, ut illi absolutioni
tamquam voci de coelo sonanti credamus, et quod illa fides vere
consequatur et accipiat remissionem peccatorum. 3. Antea
immodice extollebantur satisfactiones: fidei et meriti Christi
ac iustitiae fidei nulla fiebat mentio. Quare in hac parte
minime sunt culpandae ecclesiae nostrae. Nam hoc etiam
adversarii tribuere nobis coguntur, quod doctrina de poenitemca
diligentissime a nostris tractata ac patefacta sit.

4. Sed de confessione docent, quod enumeratio delictorum
non sit necessaria, nec sint onerandae conscientiae cura

¹ M. Aurelii Cassiodori [468-†575] llz'sl. Trz‘parl. ix. 38 (Migne,
Patrologia Latina lxix. 1155 D>

T 2

