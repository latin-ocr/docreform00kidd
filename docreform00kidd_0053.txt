11 THE NINETY-FIVE THESES, 1517 25

63. Hic autem est merito odiosissimus, quia ex primis facit
novissimos

64. Thesaurus autem indulgentiarum merito est gratissimus,
quia ex novissimis facit primos.

65. Igitur thesauri evangelici retia sunt, quibus olim pisca-
bantur viros divitiarum.

66. Thesauri indulgentiarum retia sunt, quibus nunc piscantur
divitias virorum.

67. Indulgentiae, quas concionatores vociferantur maximas
gratias, intelliguntur vere tales quoad quaestum promovendum.

68. Sunt tamen revera minime ad gratiam Dei et crucis
pietatem comparatae.

69. Tenentur episcopi et curati veniarum apostolicarum
commissarios cum omni reverentia admittere.

70. Sed magis tenentur omnibus oculis intendere, omnibus
auribus advertere, ne pro commissione papae sua illi somnia
praedicent.

71. Contra veniarum apostolicarum veritatem qui loquitur,
sit ille anathema et maledictus.

72. Qui vero contra libidinem ac licentiam verborum con-
cionatoris veniarum curam agit, sit ille benedictus.

73. Sicut papa iuste fulminat eos, qui in fraudem negotii
veniarum quacunque arte machinantur,

74. Multo magis fulminare intendit eos, qui per veniarum
praetextum in fraudem sanctae caritatis et veritatis machi-
nantur.

75. Opinari venias papales tantas esse ut solvere possint
hominem, etiamsi quis per impossibile Dei genitricem violasset,
est insanire.

76. Dicimus contra quod veniae papales nec minimum
venialium peccatorum tollere possint, quoad culpam.

77. Quod dicitur, nec si S. Petrus modo papa esset, maiores
gratias donare posset, est blasphemia in S. Petrum et papam.

78. Dicimus contra, quod etiam iste et quilibet papa maiores
habet, scilicet evangelium, virtutes, gratias curationum, &e
ut 1 Cor. xii.

79. Dicere crucem armis papalibus insigniter erectam cruci
Christi aequivalere, blasphemia est.

80. Rationem reddent episcopi, curati, ct theologi, qui tales
sermones in populum licere sinunt.

81. Facit haec licentiosa veniarum praedicatio, ut nec
reverentiam papae facile sit, etiam doctis viris, redimere a
calumniis aut certe argutis quaestionibus laicorum.

