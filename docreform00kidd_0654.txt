626 THE ECCLESIASTICAL STATE 305

nam qui edit aut qui bibit indigne, iudicium sibi ipsi edit et
bibit, non diiudicans corpus Domini.

Audivimus, fratres, quemadmodum Dominus Coenam suam
una cum discipulis suis fecerit 3 ex quo quidem illud intelligi
voluit, extraneos eosque, qui in suorum numerum recepti non
sunt, minime esse admittendos. Quamobrem hanc ego regulam
et praescriptionem sequutus, in nomine atque auctoritate
Domini nostri Iesu Christi, hinc ego arceo ac repello, atque
hoc sacrosancto mysterio interdico omnibus idolorum cultori-
bus, impie et contumeliose de Deo loquentibus, impiis et
sceleratis hominibus, numenque contemnentibus, haereticis,
iisque omnibus qui sectas haeresesque amplectuntur, quo vin-
culum et communionem Ecclesiae perfringant, periuros, con-
tumaces in utrumque parentem, ac superiores, seditiosos,
factiosos, sicarios, concitos ad rixam, adulteros, stupris, furtis,
rapinae, avaritiae, vino, gulae ventrique deditos, quicunque
vitae rationem sequuntur flagitiosam et offensiones ac scandala
parientem, iisque palam denuncio, ut ab hoc sacrosancto con-
vivio abstineant, ne sanctissimas epulas, quas Dominus solis
suis domesticis et fidelibus paravit, foede polluant atque con-
taminent. ,

Itaque Pauli consilio atque cohortationi parens se quisque ⁴
suamque conscientiam probet atque examinet, ac videat num
vere se suorum scelerum poeniteat, atque ex iis dolorem animo
maximum capiat, cupiens posthac vitam honeste ac sancte κ
instituere, sed multo maxime, an fiduciam habeat in Dei miseri· ,ἶ
cordia fixam et positam, et in Christo Iesu suam salutem omni
ex parte quaerat, omnibus inimicitiis ac simultatibus nuncium

remittens, nihilque aliud studens nisi ut posthac fraterna bene· ε

volentia et charitate proximos suos complectatur.

Quod si hoc studium in nobis esse nostra conscientia coram
Deo testatur, ne dubitemus quin habeat nos in filiorum loco
et numero, Dominusque noster Iesus Christus nos compellet
atque ad convivium suum invitet sanctissimumque hoc Sacra-
mentum nobis offerat, quod cum discipulis suis communicavit.

Et quanquam plurimum in nobis fragilitatis et miseriae sen-
timus, neque fide perfecta praediti sumus, sed in diffidentiam
et incredulitatem propendemus, multumque abest ut tanto
studio atque ardore animi Deo serviamus, quam ratio exigit,
quin potius bellum nobis assidue adversus carnis nostrae con-
cupiscentias gerendum est: quoniam tamen Dominus nobis
benignitate sua concessit ut eius Evangelium in animis nostris
impressum atque insculptum sit, quo incredulitati diffidentiae-

 

