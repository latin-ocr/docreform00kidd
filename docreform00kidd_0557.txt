 

272 IN GENEVA, 1509—36 529

1⁰, a tout fidele Chrestien est et doit estre tres certain, que
nostre Seigneur et seul Sauveur Jesus Christ, comme grand
Evesque et Pasteur eternellement ordonne de Dieu, a baille'
son corps, son ame, sa vie et son sang pour nostre sanctifica-
tion, en sacrifice tres parfait: lequel sacrifice ne peut et ne doit
jamais estre reitere par aucun sacrifice visible, qui ne veut
entierement renoncer a icelui, comme s’il estoit sans efficace,
insuffisant et imparfait, et que Jesus Christ n’eust point satis-
faita la justice de Dieu son Pere pour nous, et qu'il ne sust le
vrai Christ, Sauveur, Prestre, Evesque et Mediateur, laquelle
chose non seulement dire, mais aussi penser, est un horrible et
execrable blaspheme. Et toutes fois la terre a este et est encore
de present en plusieurs lieux chargee et remplie de miserables
sacrificateurs: lesquels, comme s⁷ils estoyent nos redemteurs‚
se mettent au lieu de Jesus Christ, ou se font compagnons
d'icelui, disans qu³ils offrent a Dieu sacrifice plaisant et agreable
comme celui d’Abraham, d'Isaac et de Jacob, pour le salut
tant des vivans que des trespassezz ce qu'ils font apertement
contre toute la verite de la S. Escriture, faisans menteurs touts
les Apostres et Evangelistes: et se desmentent eux-mesmes,
veu qu'avec David ils chantent et confessent tous les Dimanches
en leurs Vespres que Jesus Christ est eternel Sacrificateur selon
l'ordre de Melchisedec.

Or ne peuvent—ils faire entendre a nul de sain entendement,
que Jesus Christ et ses Prophetes et Apostres (qui rendent tes-
moignage de lui> soyent menteurs: mais faut maugre leurs
dents que le Pape et toute sa vermine de Cardinaux‚ d'Evesques
et de prestres, de Moines et autres caphards diseurs de messes,
et tous ceux qui y consentent‚ soyent tels: assavoir‚ saux-pro-
phetes, damnables trompeurs, apostats‚ loups, faux-pasteurs‚
idolatres, seducteurs‚ menteurs et blasphemateurs execrables,
meurtriers des ames, renonceurs de Jesus Christ, de sa mort et
passion, faux-tesmoins‚ traistreS, larrons et ravisseurs de l'hon-
neur de Dieu, et plus detestables que les diables. Car par le
grand et admirable sacrifice de Jesus Christ, tout sacrifice
exterieur et visible est aboli et evacue': et jamais autre n'est
demeure. Ce que je di est tres amplement monstre' en l’Epistre
aux Hebrieux, es chap. vii [26‚ 27], ix [12], x [10, 18]. . . .

2⁰, en ceste malheureuse Messe, on a non seulement pro-
voque‚ mais aussi plonge': et du tout abysme quasi l'universel
monde en idolatrie publique, quand faussement on a donne a
entendre que sous les especes de pain et de vin Jesus Christ
est contenu et cache' corporellement, reellement et personelle-

944 M m

