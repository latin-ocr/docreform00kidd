108 ADRIAN VI AND THE 58

Imperatorem electi et vestrum imperiale edictum super eiusdem
sententiae executione in proximis comitiis Wormatiae habitis de-
cretum non modo per quos deceret non punitum . . . sed, impie
contemnentem, novos quotidie libros . . . divulgare . . . adeo
ut . . . in sacerdotum bona iri, et obedientiam tam ecclesiasticis
quam saecularibus debitam vilipendi coeptum sit: et tandem
inter nonnullos vestrum ad civilia bella deventum.

[ᾗ LXII] . . . Omittimus quod enormissimum est, tantam
tamque religiosam nationem per unum fraterculum . . . seduci
ab ea via qua. . . tot martyres, tot praeclari doctrina et
sanctitate viri et maiores denique vestri omnes hactenus in—
cesserunt 3 quasi solus Lutherus sapiat et sciat, solus nunc
primurn (ut de se haereticus Montanus gloriabatur) Spiritum
Sanctum acceperit, et Ecclesia ipsa . . . in tenebris ignorantiae
. . . semper erraverit, donec novo Lutheri lumine illustraretur.

[ᾗ LXIII] Quae omnia, quamquam apud eos qui sapiunt per-
ridicula iudicantur, simplicibus tamen animis plurimum sunt
perniciosa, et eis qui novarum rerum cupiditate omnem ordinem
immutatum vellent, plurimas ad ea perpetranda quae nunc
experimini, causas et fomenta subministrant. An non con-
sideratis, Germani principes et populi, praeludium esse quod-
dam hoc eorum malorum quae Lutherus et *eius sectatores
moliuntur? An non aperte videtis istud praetensum principio
a Lutheranis veritatis evangelicae patrocinium, detectum nunc
esse merum rerum vestrarum latrocinium? An putatis alio
tendere istos iniquitatis filios, quam ut libertatis nomine omni
obedientia sublata, quod cuique libuerit faciendi licentiam
inducant? An ullius pensi iussa et leges vestras habituros
creditis, qui sacros canones et Patrum decreta necnon sacro-
sancta concilia, quorum auctoritati Imperatorum leges semper
et libenter cesserunt . . . non solum vilipendunt, sed etiam
diabolica rabie lacerare et comburere non verentur3 denique
qui sacerdotibus, qui episcopis, qui Pontifici summo debitam
obedientiam detrectant? An speratis contenturos sacrilegas
manus a laicorum bonis et non omnia potius sibi quae
poterunt vindicaturos qui res Deo dicatas quotidie, vobis
praesentibus et videntibus, ferunt aguntque? An denique
vestris cervicibus parsuros qui non tangendos Christos Domini
contemerare, caedere, trucidare ausi sunt? In VOS, in vestras

res, domos, uxores, liberos, ditiones, dominatus, templa quae v ’

colitis, haec miseranda calamitas tendit, nisi mature obviarn

eatis.
[§LX1V] Proinde . . . requirimus.. ‚ut .. .ad hoc commune

 

