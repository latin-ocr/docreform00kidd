 

 

219 GERMAN SWITZERLAND TO 1529 465

hac scilicet conditione, ut plebs ex publico aerario litiget et
accuset, illi vero suo sumptu rei sint. Interim habita est
magna portarum turriumque vigilia: nec minor erat civium
circumspectio quam in medio hostium. Ioannes Irmus plebis
nomine apud Senatum oravit mira constantia et fide et non
minus plausibiliter apud plebem. Senatus itaque cunctando
patientiam plebis frangere studebat, et in minoribus petitio-
nibus occupabatur: nam qua ratione et modo Thilamonius
noster (G. Tyllmannii) summo templo restitueretur concionator,
et similia cogitabant.

Accidit autem ut quidam armati, perlustrantes civitatem,
ingrederentur templum summum et cum hellepardis quasi per
lusum aperirent armarium idolorum unumque idolum educerent :
quod in multas partes statim collapsum est et occasionem illis
dedit et alia idola comminuendi, licet nihil se tale facturos
cogitarent. Prohibere autem hoc coeperunt quidam pontificii :
unde nostri contendere nedum pugnare volentes egrediuntur.
Sed nescio quis rumor aliis interim facturn insinuavit. Statim
enim ex nostris armati trecenti ex foro affuerunt, fortasse anxii
de his qui rem tantam affectarint. Hi vi irruperunt in templum
summum et omnia idola deturbarunt: et deinde perrexerunt
in templum S. Petri, Praedicatorum et Albani nec non Huldrici
similiterque in omnibus templis egerunt. Superveniebant
senatores qui prohibebant 3 sed non curabantur. Imo audie-
bant graviter: ‘De quo vos per triennium deliberastis nihil
efficientes nos intra horam omne absolvemus) Quae vox
cum similibus ita eos terruit caeterosque senatores ut iam
prorsus nihil dubitarent cedendum in hac parte plebi: unde
mox omnia ut postulata erant obtinuit. Eiecti enim e Senatu
duodecim . . . omnes insignes adversarii. Decretum ut posthac
communibus suffragiis creent Scabinos (quos vocant Seclzser)
singuli in suis curiis, et posthac Dioecesium ¹ suffragio eligatur
magistratus summus et Senatores eius anni confirmentur. De—
cretum ut eo ipso die in civitate et agro Basiliensi tollantur
idola, abrogataque sit prorsus Missa in omnibus templis ac
domibus. Denique quae vel ad gloriam Dei vel ad paceni
reipublicae pertinent cum Dioecesiis ² et ex plebe assumptis cir-
citer sexaginta optimatibus disponenda sunt absque ulteriori
cunctatione. Atque sic his conditionibus plebs laeta domum
redit, sub ipsum noetis crepusculum.

Hic multi fortassis, mi frater, nostris varia crimina imponunt
haud dubie sed falso. Nulli nec obolum abstulerunt : tantum

¹ v. l. Diacosiorum. ² v. l. Diacosiis.
944 Η h

