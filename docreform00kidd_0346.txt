318 THE EXTENSION oF 126

restituas, in cordibus et in operibus nostris, aegritudines sanes,
oves Christi in unum ovile reducaS, amoveasque a nobis iram
Dei et ultionem eam quam meremur iam paratam, iam cervi-
cibus nostris imminentem.

Gaspar card. Contarenus.

Ioannes Petrus card. Theatinus.

Iacobus card. Sadoletus.

Reginaldus card. Anglicus.

Fredericus arch. Salernitanus.

Hieronymus arch. Brundusinus.

Ioannes Matthaeus episcopus Veronensis.

Gregorius abbas S. Georgii V enet.

Frater Thomas magister sacri palatii.

Νοζ 127. The Concord of Wittenberg, 29 May 1536.

Concordia inter Doctores Wittebergenses et Doctores civi-
tatum Imperii in Germania superiori. . . .

(1) Confitemur iuxta verba Irenaei constare Eucharistiam
duabus rebus, terrena et coelesti. Itaque sentiunt et docent
cum pane et vino vere et substantialiter adesse, exhiberi et
sumi corpus Christi et sanguinem. -

(2) Et quanquam negant fieri transubstantiationem nec sen-
tiunt fieri localem inclusionem in pane aut durabilem aliquam
coniunctionem extra usum Sacramenti: tamen concedunt
sacramentali unione panem esse corpus Christi, hoc est, sen-
tiunt porrecto pane simul adesse et vere exhiberi corpus
Christi. Nam extra usum, cum asservatur in pixide aut
ostenditur in processionibus, ut fit a Papistis, sentiunt non
adesse corpus Christi.

(3) Deinde hanc institutionem Sacramenti sentiunt valere
in Ecclesia, nec pendere ex dignitate ministri aut sumentis.
Quare, sicut Paulus ait, etiam indignos manducare, ita sentiunt
porrigi vere corpus et sanguinem Domini etiam indignis, et
indignos sumere ubi servantur verba et institutio Christi. Sed
tales sumunt ad iudicium, ut Paulus ait, quia abutuntur Sacra-
mento cum sine poenitentia et sine fide eo utuntur. Ideo
enim propositum est ut testetur illis applicari beneficia Christi
et fieri eos membra Christi et ablui sanguine Christi, qui agunt
poenitentiam et erigunt se fide in Christum.

Cum autem pauci convenerimus et opus sit utrinque hanc
rem ad alios concionatores et superiores referre, nondum licet
nobis de concordia pacisci priusquam ad alios retulerimus

