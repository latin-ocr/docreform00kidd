115 THE DIET OF AUGSBURG, 1530 259

maioresque vires sumere, nec tam diligentibus deliberationibus,
maturis consiliis et variis actionibus huc usque effectum esse
quicquam, se existimasse, ad legitimam causae cognitionem,
dissidium tollendum et animos reconciliandos, suam prae-
sentiam multum habituram momenti. Igitur pro naturae suae
bonitate et innata mansuetudine, boc quicquid sit futurum
oneris et molestiae suscepisse, ac tam longum et periculosum
iter emensum esse, ut iuxta litteras indictionis quam primum
de rei summa cognosceret, bona spe concepta, hoc suum
consilium plerisque probatum iri, et ad concordiam Ecclesiae
et Reipublicae salutarem ac utilem pacem omnes pellecturum
et invitaturum esse, ut hoc facilius res ipsa cognosci et agenda
suscipi possit, animi distracti rursus coalescant et pristina
ubique locorum restituatur pax atque concordia, ac denique
Caes. Maiest. iuvandae Reipublicae et propagandae gloriae
Dei avidissima, in bono necessarioque proposito constanter
pergere et fideliter perseverare queat, possintque de aliis
etiarn rebus, omnibus et singulis profuturis, utiles institui
deliberationes.

His rebus omnibus consideratis, C. Μ. totius negotii seriam
suscipere tractationem et actionem decrevisse, ut non tantum
de perniciosis ac crudelibus Turcarum in Christianas regiones
irruptionibus avertendis, frangendis, debilitandis et immi-
nuendis hostis immanissimi viribus, ac impediendis versutis
consiliis: verum etiam de dirimendis Ecclesiae contentio-
nibus ac sopiendis tollendisque dissidiis ageretur. Igitur C. M.
amanter, clementer et serio petere Electores Principes ac omnes
Imperii Status ut quid hac de re cuiusque animi et sententiae
sit, latino et germanico scripto comprehensum, in medium
proponant, quo, iuxta litteras indictionis, eo commodius ct
celerius res ipsa intelligi definirique possit. . . .

No. 116. The Confession of Augsburg‚ 25 June
1530.
PRAEFATIO AD CAESAREM CAROLUM V.

Invictissime Imperator, Caesar Auguste, Domine clementis-
sime. Quum Vestra Caesarea Maiestas indixerit conventum
imperii Augustae, ut deliberetur de auxiliis contra Turcam,
atrocissimum, hereditarium atque veterem Christiani nominis
ac religionis hostem, quomodo illius scilicet furori et conatibus
durabili et perpetuo belli apparatu resisti possit: deinde et
de dissensionibus in causa nostrae sanctae religionis et Christia-

s 2

