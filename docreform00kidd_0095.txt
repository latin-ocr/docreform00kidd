μ-ᾼᾼ, „vs- 1 ψ-ιᾼ

36 ΤΗΕ THREE TREATISES OF 1520 67

Cardinalis Cameracensis,¹ libro Sententiarum IV acutissime
disputans, Multo probabilius esse et minus superfluorum mi-
raculorum poni si in altari verus panis verumque vinum, non
autem sola accidentia esse astruerentur, nisi ecclesia deter-
minasset contrarium. Postea, videns quae esset ecclesia quae
hoc determinasset, nempe Thomistica‚ hoc est, Aristotelica,
audacior factus sum, et qui inter saxum et sacrum haerebam,
tandem stabilivi conscientiam meam sententia priore: esse
videlicet verum panem verumque vinum, in quibus Christi vera
caro verusque sanguis non aliter nec minus sit, quam illi sub
accidentibus suis ponunt. Quod feci, quia vidi shomistarum
opiniones, sive probentur a papa sive a concilio, manere
opinioneS, nec fieri articulos fidei, etiamsi angelus de coelo aliud
statueret Nam quod sine Scripturis asseritur aut rev elatione
probata, opinari licet, credi non est necesse. .

Permitto itaque, qui volet utramque opinionem tenere: hoc
solum nunc ago ut scrupulos conscientiarum de medio tollam,
ne quis se reum haereseos metuat, si in altari verum panem
verumque vinum esse crediderit. . . .

Est autem meae sententiae ratio magna, imprimis illa quod
verbis divinis non est ulla facienda vis . . . sed, quantum
fieri potest, in simplicissima significatione servanda sunt, et,
nisi manifesta circumstantia cogat, extra grammaticam et pro-
priam accipienda non sunt, ne detur adversariis occasio
universam Scripturam eludendi. Quo consilio recte Origenes
olim repudiatus est, quod ligna et omnia, quae de paradiso
scribuntur, grammatica locutione contempta, in allegorias
verterit, cum hinc possit duci ligna non esse creata a Deo.
Ita et 1116, 611111 evangelistae clare scribant, Christum accepisse
panem ac benedixisse, et Actuum liber, et Paulus apostolus
panem deinceps appellent, verum oportet intelligi panem,
verumque vinum, sicut verum calicem. Non enim calicem
transubstantiari etiam ipsi dicunt. Transubstantiationem vero
potestate divina factam cum non 511 11666556 poni, pro figmento
humanae opinionis haberi, quia nulla Scriptura, nulla ratione
nititur. . . .

C-ur autem non possit Christus corpus suum intra substantiam
panis continere, 516111 111 accidentibus? Ecce ignis et ferrum
duae substantiae sic miscentur in ferro ignito, ut quaelibet pars
sit ferrum et ignis. Cur non multo magis corpus'gloriosum
Christi 516 111 0111111 parte substantiae panis esse possit? . .

¹ Pierre d'Ailly‚ 1350-†1420, Cardinal os Cambray.
F 2

