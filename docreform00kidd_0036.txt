S SPECIMEN GRANTS OF 1513-17 4

conceditur. Et iterum remitto, per plenariam indulgentiam,
omnem poenam in purgatorio tibi debitam, pro praemissis,
ac restituo te illi innocentiae et puritati quam in baptismo
accepisti ita quod decedenti tibi ab hoc saeculo clausae sint
portae poenarum et apertae ianuae deliciarum Paradisi. Quod
si hac vice non morieris, salva sit tibi nihilominus ista gratia,
quando alias fueris in articulo mortis. In nomine Patris et
Filii et Spiritus sancti. Amen.

(b) Pro defunctis.

Quoniam S. D. N. Dominus Iulius Papa ΙΙ cupiens, subsidio
thesauri sanctae matris Ecclesiae, animas defunctorum in
Purgatorio existentes, a poenis liberari, Nobis fratri Timotheo
de Luca Ordinis Minorum de Observanda, Apostolicae Sedis
super totam Italiam, Ungariam, Poloniam, Bohemiam, Au-
striam et nonnullas alias provincias, quoad executionem Bullae
et aliarum literarum Apostolicarum, pro fabrica infrascriptae
Ecclesiae emanatarum, Nuncio et Commissario generali,
commisit ut singulis Christifidelibus, pro eorum parentum vel
amicorum defunctorum animabus in Purgatorii poenis de-
gentibus, fabricae Ecclesiae principis Apostolorum de Urbe
eleemosynam secundum ordinationem nostram erogantibus,
plenariam in suffragiis, eleemosynis, ieiuniis, orationibus,
missis, horis canonicis, disciplinis, peregrinationibus et caeteris
omnibus spiritualibus bonis quae fient et fieri poterunt, in
tota universali Ecclesia militante, Pontifex ipse participes fieri
et esse voluit. Et quia honestus Iohannes Dytting, pietate
motus, medio Fratris Baptistae de Austria, Commissarii
Apostolici, subdelegati nostri, pro anima suae matris Elisabeth
defunctae, capsae praefatae fabricae, iuxta tenorem Bullae
super hoc editae, eleemosynam erogavit3 ideo animae prae-
dictae defunctae plenissimam indulgentiam praefatam pro
plenaria poenarum relaxatione pariterque participatione supra-
scriptorum omnium bonorum suffragari debere per prae-
sentes auctoritate Apostolica decernimus. Datum in Elwingo,
die vigesima sexta mensis Novembris, Anno Domini, Mecccc
tertio decimo.

(c) Auctoritas communionem recipiendi, extra Parochiam et
sine licentia Curati‚ totiens quotiens devotio exegerit, praeter
diem Paschae et mortis articulum.

Universis et singulis, venerabilibus Episcopis, presbyteris,
Religiosis, caeterisque praesentes literas inspecturis, Frater

