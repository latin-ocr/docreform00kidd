50 THE DISPUTATION AT LEIPZIG, 1519 27

sacram Scripturam, quae est proprie ius divinum, nisi accesserit
nova et probata revelatio. Imo ex iure divino prohibemur
credere, nisi quod sit probatum, vel per Scripturam divinam,
vel per manifestam revelationem. Ut Gerson etiarn etsi re-
centior in multis locis asserit, et divus Augustinus antiquior
pro singulari canone observat, dicens ad divum Hieronymum ε
‘ Ego solis eis Libris didici hunc honorem deferre, qui Canonici
appellantur, caeteros autem ita lego ut quantalibet doctrina
sanctitateque praepolleant, non ideo verum existimem quia illi
sic senserunt sed si ex libris canonicis vel probabili ratione
mihi persuadere potuerunt.'

Quin etiam ipsi Iuristae, de quibus minus videretur, in cap.
Significasti‚ de elect, statuerint praevalere unius privati
hominis sententiam, tam Pontifici Rom. quarn Concilio et
Ecclesiae, si meliore auctoritate nixus fuerit vel ratione. Ideo
nihil est quod D. egregius Doctor, volens ex iure divino
contra me arguere, dimisso iure divino, arguit contra me ex
collectaneis haereticae pravitatis Inquisitorum.

Proinde ista propositio Iohannis Huss: ‘ Papalis dignitas a
Caesare inolevit‚⁷ si est falsa, eradatur Platina in vita Bene-
dicti II, ubi scribit Constantinum IV, Imperatorem Graeco-
rum, sanxisse Pontificem Rom. esse Vicarium Christi generalem,
quanquam nec sic sit observatum a Graeciae episcopis.

Quare, quantum me urget egregius D. Doctor per Bohemos
nondum centum annorum, tantum ego urgeo eum per orien—
talem ecclesiam, meliorem partem universalis ecclesiae et mille
quadringentorum annorum. Si illi sunt haeretici quia Rom.
Pontificem non agnoverunt, haereticum accusabo adversarium,
qui tot Sanctos per universalem ecclesiam celebratos audet
asserere damnatos. Per eadem dico ad Bonifacium VIII, qui
qualis Pontifex fuerit et qua fide eius gesta recipienda, satis
probant historiae.

Proinde concludo et rogo, D. Doctor velit Rom. Pontifices
concedere fuisse homines, et non constituere Deos, praesertim
quoties iudicaverunt in causa propria: deinde non per se
ipsOS‚ sed per indoctissimos adulatores, quando divus Gregorius
multis epistolis, etsi Rom. Pontifex, reiecit a se primatum
totius orbi& allegans ad hoc praedecessorem suum Pelagium,
dicens inter caetera quod veneranda Synodus Chalcedonensis
obtulit hunc primatus honorem Rom. Pontifici et nullus tamen
ausus est acceptare. Si ergo ego erro, errat mecum Gregorius
primus, cum suis praedecessoribus, et damnabiliter pecca-
verunt, quod oblatum primatum non assumpserunt.

