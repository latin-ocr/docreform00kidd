310 THE EXTENSION OF 126

arcspistis, gratis date. His primurn statutis, cuni sanctitas
vestra ita gerat curam ecclesiae Christi, ut ministros plurimos
habeat per quos hanc curam exerceat, hi autem sunt clerici
omnes, quibus mandatus est cultus Dei, presbyteri praesertim
et maxime curati, et prae omnibus episcopi 3 idcirco si guber-
natio haec sit recte processura, primo danda est opera ut hi
ministri idonei sint muneri quo fungi debent.

(ι) Primus abusus in hac parte est ordinatio clericorum et
praesertim presbyterorum, in qua nulla adhibetur cura, nulla
adhibetur diligentia z quod passim quicunque sint imperitissimi,
sint vilissimo genere orti, sint malis moribus ornati, sint
adolescentes, admittantur ad ordines sacros et maxime ad
presbyteratum, ad characterem, inquam, Christum maxime
exprimentem. Hinc innumera scandala, hinc contemptus
ordinis ecclesiastici, hinc divini cultusyeneratio non tantum
diminuta, sed etiam prope iam extincta. Ideo putamus
optimum fore si sanctitas tua primo in hac urbe praeficeret
huic negotio duos aut tres praelatos, viros doctos et probos
qui ordinationibus clericorum praeessent. Iniungeret etiam
episcopis omnibus, adhibitis etiam poenis censurarum, ut id
curarent in suis dioecesibus. Nec permittat sanctitas vestra
ut quispiam ordinetur nisi ab episcopo suo, vel cum licentia
deputatorum in urbe aut episcopi sui : insuper, ut in ecclesiis
suis quisque episcopus magistrum habeat a quo clerici minores
et litteris et moribus instruantur, ut iura praecipiunt.

(2) Abusus alius maximi ponderis est in collatione bene-
ficiorum ecclesiasticorum, -maxime curatorum, et prae omnibus
episcopatuum, in quibus usus invaluit ut provideatur personis
quibus conferuntur beneficia, non autem gregi Christi et
ecclesiae. Ideo in conferendis his beneficiis, curatis, inquam,
sed prae aliis episcopatib11S‚ curandum est ut conferantur viris
bonis doctisque: ideo ut per se possint fungi illis muneribus
ad quae tenentur 3 insuper illis, quos verisimile est residentiam
facturos. Non ergo Italo conferendum est beneficium in
Hispania aut in Britannia, aut e contra. Hoc servandum est
tam in collationibus cum vacant per decessum, quam in ces-
sionibus in quibus nunc tantum habetur ratio voluntatis
cedentis, nulla praeterea ipsius rei. In cessionibus his, si
quispiam praeficeretur probus unus pluresve, bene factum iri
putaremus.

(3), Alius abusus, cum beneficia conferuntur seu cum cedun-
tur aliis, irrepsit in constituendis super eorum fructibus pensio-
nibus: imo quandoque cedens beneficio omnes sibi fructus

