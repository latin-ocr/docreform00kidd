342 THE COLLOQUY OF κΑΤΙΞΒΟΝ, 1541 136

articuli, sed ut simplex veritas patefiat. Et testatus est
Imperator velle se inquiri veritatem.

Et in delectu hac usus est aequitate. Ex pontificiis tres
legit Iulium, Eccium, Gropperum. His addit ex altera parte
tres Philippum, Bucerum et Nidanum¹ pastorem. Petitum est
ut addantur principes ceu gubernatores colloquii, et aliqui
auditores seu testes, ut acta recitari tum Imperatori tum aliis
principibus fidelius possint. Delecti sunt gubernatores Dux
Fridericus Palatinus-² et Granvellus. Adiuncti auditores . . .

Initio congressus Dux Fridericus rursus adhortatur delectos
ut sedatos et pios animos ad tantam deliberationem adferant,
et dirimere controversias studeant.

Narrat ipsi Imperatori tot iam annos eam rem maximae curae

fuisse, eoque multorum doctorum et bonorum explorasse sen-
tentias. Cum igitur quidam exhibuerint ipsi scriptum quod
propter moderationem aliorum consiliis durioribus antetulerit,
velle Imperatorem ut delectis liber ille proponatur, qui quasi
viam monstret ad dirimendas controversias.

Liber est exhibitus aequissima conditione ut quae non pro-
barentur nobis, dicere liceret et censuram adderemus. Etsi
autem tutius videbatur nonnullis ex delectis percurrere Augusta-
nam confessionem, tamen cum alii librum anteferrent, et
incivile videretur nolle inspicere scriptum propositum ab
Imperatore, sine iniquis conditionibus, convenit ut liber legere-
tur et ordine dicerentur sententiae.

Initia non habebant controversias de conditione hominis, de
lapsu, de libero arbitrio, de causa peccati, de vitio originis. De
his locis nunc quidem rixae nullae fuerunt.

Secutus est locus de reconciliatione hominis seu iustifica-
tione, de quo farrago illa neutri parti satisfaciebat, et quia
novas quasdam sententias continebat, et quod pleraque erant
obscura, impropria et fiexiloqua: ut alias videretur recte dicere,
fide propter Christum iusti sumus, alias contra, propter donatas
virtutes iusti sumus, ut Thomas seu ut Plato loquitur.

Seposito igitur libro de summa rei libere disputatum est, et
tandem ad formulam decursum, in qua recepta et explicata est
sententia, Fide propter Christum gratis iustificamur, non propter
virtutes nostras,

Cum de hoc loco convenisset, redire ad librum iussi sumus.
Lectus est locus sequens de Ecclesia. Hic ut facilius obtineri
sequentia possent, insidiose addita est hypothesis, communem

¹ l'istorius was pastor of Nitida. in Hesse.
’-“ Count Palatine of the Rhine 1544*†‚=6.

