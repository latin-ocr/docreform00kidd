316 ‚Å¥ THE EXTENSION OF 126

Antonii, aliisque huius generis, qui decipiunt rusticos et sim-
plices, eosque innumeris superstitionibus implicant. Tollendos
hos quaestuarios censemus.

(17) Abusus alius in dispensatione cum constituto in sacris
ordinibus ut possit uxorem ducere. Haec dispensatio non
esset ulli danda nisi pro conservatione populi cuiuspiam vel
gentis ubi esset publica causa gravissima, praesertim his tem-
poribus 1n quibus urgent Lutherani hanc rem maxime.

(18) Abusus in dispensatione in nuptiis inter consanguineos
seu affines. Certe in secundo gradu non putamus faciendam
esse nisi ob publicam causam gravem. In aliis vero gradibus
non nisi ob causam honestam et absque pecunia, ut diximus,
nisi iam prius coniuncti essent, ubi liceret pro absolutione
a peccato iam perpetrato imponi mulcta pecuniaria, post
absolutionem, et deputari ad pios usus, in quibus facit sanctitas
tua impensas. Nam sicut ubi non est peccatum in usu
clavium, nihil exigi potest pecuniae, ita ubi absolutio petitur
a peccato, imponi mulcta pecuniaria potest et deputari ad
pios usuS.

(19) Abusus alius in absolutione Simoniaci. Proh dolor!
quantum in ecclesia Dei regnat hoc pestilens vitium, adeo ut
quidam non vereantur Simoniani committere, deinde confestim
petunt absolutionem a poena, imo eam emunt, sicque retinent
beneficium quod emerunt. Non dicimus sanctitatem tuam non
posse poenam illam quae est de iure positivo constituta eis
condonare 3 sed quod nullo pacto debeat ut tanto sceleri
resistatur, quo nullum perniciosius nec magis scandalosum.

(20) Licentia etiam testandi clericis de bonis ecclesiae non
esset danda nisi pro causa urgenti, ne bona pauperum conver-
terentur in privatas delicias et amplificationes domorum.

(21) Confessionalia autem cum usu altaris portatilis non
essent facile danda, sic enim vilescunt ecclesiasticae res et
sacramentum omnium praecipuum. Nec indulgentiae item
dandae essent nisi semel in anno in unaquaque insignium
civitatum. Commutatio etiam votorum neque ita facile
facienda neque commutanda praeterquam in aequivalens
bonum.

(22) Consuevere etiam mutari voluntates ultimae testatorum,
qui ad pias causas legant quampiam pecuniae summam, quam
auctoritate sanctitatis tuae transferunt ad heredem vel lega-
tarium, ob praetensam paupertatem &c., idque ob lucrum.
Certe, nisi sacta sit magna mutatio in re familiari heredis per
obitum testatoris, ita quod verisimile sit testatorem ob eam

