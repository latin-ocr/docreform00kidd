36 THE THREE TREATISES OF 1520 73

fides ante omnia docenda et provocanda est, fide autem obtenta
contritio et consolatio inevitabili sequela sua sponte venient. . . .

Confessio vero et satisfactio egregiae officinae factae sunt
lucri et potentiae. De confessione prius. Non est dubium
confessionem peccatorum esse necessariam, et divinitus man-
datam . . . Occulta autern confessio, quae modo celebratur, etsi
probari ex Scriptura non possit, miro modo tamen placet, et
utilis, imo necessaria est, nec vellem eam non esse, imo gaudeo
eam esse in ecclesia Christi, curn sit ipsa afflictis conscientiis
unicum remedium: siquidem detecta fratri nostro conscientia
et malo, quod latebat, familiariter revelato, verbum solatii reci-
pimus ex ore fratris, a Deo prolatum, quod fide suscipientes
pacatos nos facimus in misericordia Dei per fratrem nobis
loquentis. Hoc solum detestor, esse eam confessionem in
tyrannidem et exactionem pontificum redactam. Nam et occulta
sibi reservant, deinde nominatis a se confessoribus revelari

' mandant, ad vexandas scilicet hominum conscientias. . . . Quin

ea potissimum reservant sibi impii tyranni, quae minoris sunt
momenti, magna vero passim relinquunt vulgo sacerdotum, qualia
sunt ridicula illa et conficta in bulla coenae Domini. Imo quo
sit manifestior perversitatis impietas, ea quae contra cultum
Dei, fidem et prima praecepta sunt, non modo non reservant,
sed et docent et probant, qualia sunt discursus illi peregrina-
tionum, cultus perversi sanctorum, mendaces legendae san-
ctorum, varia fiducia et exercitia operum et ceremoniarum,
quibus omnibus fides Dei exstinguitur, et idolatria fovetur. . .

Satisfactionem quam indigne tractarint, abunde dixi in causis
indulgentiarum. . . . Quae monstra tibi debemus, Romana
sedes, et tuis homicidis legibus et ritibus, quibus mundum
toturn eo perdidisti, ut arbitrentur sese posse Deo per opera
pro peccatis satisfacere, cui sola fide cordis contriti satisfit3
quam tu his tumultibus non solum taceri facis sed oppri-
mis etiam, tantum ut habeat sanguisuga tua insatiabilis, quibus
dicat: Affer, Affer, et peccata vendat. . . .

No. 37. Letter to Leo X on the treatise ‘Con-
cerning Christian Liberty.’

. . .Quare‚ optime Leo, his me literis rogo expurgatum admittas,
tibique persuadeas, me nihil unquam de persona tua mali cogi-
tasse: deinde me talem esse, qui tibi optima velim contingere
in aeternum. . . .

Sedem autem tuam, quae Curia Romana dicitur, quam neque

