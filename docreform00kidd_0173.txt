 

73 THE MISSION OF CAMPEGGIO, 1523â€”4 145

viduae pupilli et alii pauperes nimium ultra vires iniuste
graventur. . . .

8. Convivia presbyterorum, quae in exequiis et fraternitatibus
publice in tabernis hucusque exhibita sunt, prorsus abrogamus,
quod plerumque laicis sint scandalo: si autem convivium vel
consuetudo vel locorum distantia exiget, fiat illud in domo sacer-
dotis, honesteque non ad luxum sed ad necessitatem instruatur.
Siquidem neque comessationi neque compotationi vacandum
est sacerdotibus, cum quod non audiant quorum Deus est venter,
tum quod officii eorum est et sobrie et caste pro peccatis Deo
dona sacrificiaque offerre.

9. Porro ne et ipsi videantur pecuniae aucupium magis
quam salutis animarum studium amplecti, dum laicos graviora
delicta confessos hinc inde remittunt, non sine famae rerumque
dispendio: constituimus et ordinamus ut deinceps quilibet
confessor absolvere possit laicos contritos et confessos a quibus-
cunque peccatis occultis . . . quae Ordinarii suae auctoritati
reservaverunt, exceptis duntaxat homicidis, haereticis et excom-
municatis ad episcopum vel eius vicarium mittendis. Quo
autem ad clericos, nihil quoad statutum intelligatur innovatum.
Pro condonatione autem et remissione peccatorum, quam abso=
lutionem vocant, nihil omnino ab invito exigant.

10. Sancimus quoque iuxta Apostoli sententiam, quae dicit
Nemini cito esse manum imponendam, ne cui temere cura ani-
marum committatur. Itaque probetur prius per Episcopum
vel eius officialem etiam religionem professus, nec liceat ulli
vicarium ecclesiae et plebis suae sufficere illamve locare sive
emolumentum, quod absentiae nomine recipiet, constituere
sine auctoritate Episcopi aut vicarii. Nam cum os bovi tri-
turanti non sit alligandum, Episcopi vel officialis arbitrio
eiusmodi emolumenta locationum et absentiarum moderanda
censemus.

1 1. Domos quoque fundosque dotales beneficiorum collapsos
instaurent possessores, quantum necessitas postulaverit, reparata-
que in debita structura conservent: et per archidiaconos et
decanos rurales ac alios, ad quos de iure vel consuetudine
spectat, ubi negligentes fuerint, per subtractionem proventuum,
auctoritate nostra arctius compellantur.

12. Expresse caventes ne cura ecclesiarum beneficiorumque
concedatur religionem quamcunque professis, etiarn exemptis 3
quod, si aliqui hactenus admissi vel recepti essent, nisi de
voluntate favoreque superioris sui, legitimisque causis constiterit,
extra sua monasteria degere nequaquam sibi integrum fore

944 12

