308 THE EXTENSION OF 126

agere debeat, quod te pontificem hisce temporibus ac pastorem
gregi suo praefecerit, eamque quam habes mentem dederit, ut
minime speremus cogitatione eas quas Deo gratias debet
consequi posse. Nam Spiritus ille Dei quo virtus coelorum
firmata est (ut ait propheta) labantem, 1mo fere collapsam in
praeceps ecclesiam Christi per te restaurare et huic ruinae
manum, ut videmus, supponere decrevit, eamque erigere ad
pristinam sublimitatem decorique pristino restituere. Certissi-
mam divinae huius sententiae coniecturam nos facere valemus,
quibus sanctitas tua ad se vocatis mandavit ut, nullius aut
commodi tui aut cuiuspiam alterius habita ratione, tibi signifi-
caremus abusus illos, gravissimos videlicet morbos, quibus iam
pridem ecclesia Dei laborat, ac praesertim haec Romana curia:
quibus effectum prope est ut paulatim ac sensim ingrave-
scentibus pestiferis his morbis magnam hanc ruinam traxerit
quam videmus. Et quoniam sanctitas tua Spiritu Dei erudita,
qui (ut inquit Augustinus) loquitur in cordibus nullo verborum
strepitu, probe noverat principium horum malorum inde fuisse
quod nonnulli pontifices tui praedecessores prurientes auribus,
ut inquit apostolus Paulus, coacervaverunt sibi magistros ad
desideria sua, non ut ab eis discerent quid facere deberent,
sed ut eorum studio et calliditate inveniretur ratio qua liceret
id quod liberetâ€”inde effectum est, praeterquam quod princi-
patum omnem sequitur adulatio, ut umbra corpus, difficilli-
musque semper fuit aditus veritatis ad aures principum, quod
confestim prodirent doctores qui docerent pontificem esse
dominum beneficiorum omnium: ac ideo cum dominus iure
vendat id quod suum est, necessario sequi in pontificem non
posse cadere Simoniani. Ita quod voluntas pontificis, qualis-
cunque ea fuerit, sit regula qua eius operationes et actiones
dirigantur, ex quo proculdubio effici ut quicquid libeat, id
etiarn liceat. Ex hoc fonte, sancte pater, tanquam ex equo
Troiano, irrupere in ecclesiam Dei tot abusus ettam graves
morbi, quibus nunc conspicimus eam ad desperationem
fere salutis laborasse, et manasse harum rerum famam ad
infideles usque (credat sanctitas vestra scientibus), qui ob
hanc praecipue causam Christianam religionem derident, adeo
ut per nos, per nos inquimus, nomen Christi blasphemetur
inter gentes. Tu vero, sanctissime pater et vere sanctissime,
edoctus a Spiritu Dei, praeter veterem illam tuam prudentiam
cum totus in hanc curam incubueris, ut sanatis aegritudinibus
Christi ecclesia tuae curae commissa bonam valetudinem re-
cuperaret, vidisti ac probe vidisti, inde incipiendam medica-

