150 THE MISSION OF CAMPEGGIO, 1523-4 73

mus ut quicumque clericus vel sacerdos Deo palam maledixerit
convitiis contumeliisque atque adeo obscaenis verbis incesserit
Deum et Dominum nostrum Christum, aut nunquam satis
laudatam Matrem eius gloriosam Virginem pari blasphema
lingua impetiverit, aliosque sanctos blasphemaverit, fructuum
vel bonorum privatione seu aliis poenis pro qualitate bla-
sphemiae et delicti plectatur.

33. Contra Simoniae labem non discedimus a patrum
sanctionibus iubentes eas sub poenis in illis contentis ob-
servari.

34. In sortilegos, divinaculos incantatoresque clericos, quos
tarn sacrae leges quarn patrum decreta execrantur, statuimus
et ordinamus ut arbitrio superiorum infamia notentur; si qui
moniti non destiterint, ordine amoveantur, inque monasterium
'ad tempus iuxta arbitrium superioris relegentur, beneficiis
officiisque suis ecclesiasticis privati. Caeteri autem pseudo-
christiani, de fideque parum probe sentientes, citra delectum
personarum, haeretici quoque vel Iudaismum referentes, a
sancta Christianorum congregatione procul arceantur, contraque
cos diligenti inquisitione procedatur per Ordinarios vel eorun-
dem vicarios aut haereticae pravitatis Inquisitores, per iudices
a Sede Apostolica vel per nos deputandos ut‚n0n resipiscentes,
poenis puniantur debitis.

35. Prohibemus etiam tam clericis quam laicis de sacro-
sancta fide temere, praecipue inter pocula atque convivia,
disceptare, iniungentes sacerdotibus ut omni modestia utantur
et peculiariter operam impendant Novo Veterique Testa-
mento legendo, ut par est, ne per otia in vitia voluptatesque
labantur.

35. Statuimus et ordinamus ut quilibet episcopus diligenter
provideat atque inprimis id curet ut vicarii sui, perpetui sive
pro nutu positi, competentem vivendi portionem assequantur,
ne detur eis ansa suos subditos ob rei familiaris penuriam
gravandi. Porro quod proxime accedit ad Apostolorum insti-
tutionem moremque primitivae Ecclesiae, hortamur cum prae-
latos tum reliquos sacerdotes, ut meminerint pauperum et
eleemosynis studeant alter alterum vincere.

36. Sunt item pleraque alia summis pontificibus, sacris
conciliis, provincialibusque et synodalibus constitutionibus
prodita, quae mire decent et adornant candorem vitae cleri-
calis, nec minus obviant offendiculis quae Christus passim
cavenda praecepit, quae velut sancta teneri observarique
mandamus. . . .

 

