96 LUTHERAN COMMUNITIES, 1526—9 203

tium Act. viii. 14, immo et ipsius Christi circumeuntis. Dein
ex Veteri Testamento Samuelis, Eliae et Helisaei. Postea
Episcoporum‚ qui ipso nomine suo visitationis officium in—
dicant, vetus institutum et morem laudat, quod pastores et
populos sibi commissos olim visitaverint 3 neque tamen tacet
quomodo ab Episcopis fastu saeculi insolescentibus salutare
et necessarium hoc visitationis officium neglectum, et vicariis,
ab initio quidem Canonicis capitularibus, quos vocant 3 deinde,
cum et hi otio torperent, officialibus demandatum suerit.
At hi [ait] citationibus vexabant homines in causis nummariis,
neminem autem visitabant

[p. 149] Tandem vero [pergit] eo delapsa est disciplina ut
etiam Dominus officialis domi desideret et nebulonem quendam
per oppida et pagos visitantem mitteret, qui audita in popinis
aut a delatoribus suggesta officiali referebat. Is postea pro
munere suo exactorio nummos corradebat ab innocentibus, quos
honore et fama spoliabat, uude caedes et alia mala orta sunt.
Reliquum etiam mansit nomen synodi, id est, ut, loco synodorum,
visitandi causa ab Episcopis habendarum, per missionarios illos
nil nisi artes plebem pecunia emungendi exercerentur, tum
excommunicationibus saeviretur, aut aliquando ordo antipho-
narum et versuum in templis cantandorum renovaretur. Nemo
[ait] curabat quid doceretur aut crederetur, vel quomodo
Christiane et secundum charitatem viveretur, aut pauperibus
prospiceretur, solatia infirmis, censurae profanis adhiberentur,
neque alia ad officium pertinentia. Non nisi helluones erant
qui devorabant quae aderant, nec quidquam quod non damno-
sum esset agebant ita ut sanctissimum illud Episcopi ct
visitatoris munus in ludibrium versum sit. Nullus ordo sive
status hominum purus et illibatus mansit, tot sectae quot
collegia et monasteria ortae sunt, oppressa interim Ecclesia,
extincta fide, versa in rixas et bella charitate, Evangelio occul-
tato, et eius loco introductis humanis ordinationibus somniis-
que. Quid igitur mirum si Satanas larvis suis omnia repleverit,
cum nemo opponeret autoritatem aut industriam? Quid enim
in primitiva etiam Ecclesia diligentissima Apostolorum cura
profecerit, ex Pauli querelis ad Corinthios, Galatas et‚Thessa-
lonicenses constat. Quid igitur comedones, lurcones, ventres
illi pigri efficerent ἔ

[p. 150] Nunc restituta per divinam misericordiam Evangelii
luce et deprehensa foeda illa Christianae Ecclesiae confusione,
desideravimus quidem utverum illud Episcoporum et visitationis
munus reduceretur: sed, cum nemo nostrum vocaretur aut

