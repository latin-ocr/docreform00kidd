 

36 THE THREE TREATISES OF 1520 71

ab hominibus sive ab angelis, nisi quantum volunt, liberi enim
sumus ab omnibus. Quodsi quae imponuntur, sic ferenda sunt,
ut libertatis conscientia salva sit, quae sciat et certo affirmet,
iniuriam sibi fieri, quam cum gloria ferat, ita cavens ne iustificet
tyrannum, ut ne murmuret contra tyrannidem. . . . Attamen
quia hanc baptismi gloriam et libertatis Christianae felicitatem
pauci noverunt, nec prae tyrannide papae nosse possunt, ipse
me hic expedio, et conscientiam meam redimo, compellans
papam et omnes papistaS, quod nisi sua iura et traditiones
sustulerint, et ecclesiis Christi libertatem suam restituerint, eam-
que doceri fecerint, reos esse eos omnium animarum, quae hac
misera captivitate pereunt, esseque papatum aliud revera nihil
quam regnum Babylonis et veri antichristi. Quis enim est
homo peccati et filius perditionis, quam is qui suis doctrinis ac
statutis peccata et perditionem animarum auget in ecclesia,
sedens tamen in ecclesia sicut Deus. . . .

Opponetur forsitan iis, quae dicta sunt, baptismus parvulorum,
qui promissionem Dei non capiant, nec fidem baptismi habere
possunt, ideoque aut non requiri fidem, aut parvulos frustra
baptizari. Hic dico, quod omnes dicunt fide aliena parvulis
succurri illorum qui offerunt eos. Sicut enim verbum Dei
potens est, dum sonat, etiam impii cor immutare, quod non
minus est surdum et incapax quam ullus parvulus, ita per
orationem ecclesiae offerentis et credentis, cui onmia possibilia
sunt, et parvulus fide infusa mutatur, mundatur et renovatur.
Nec dubitarem etiam adultum impium, eadem ecclesia orante
et offerente, posse in quovis sacramento mutari, sicut de para-
lytico evangelico legimus aliena fide sanato. . . .

Unum hic addo, quod utinam cunctis queam persuadere, id
est, ut vota prorsus omnia tollerentur aut vitarentur, sive sint
religionum, sive peregrinationum, sive quorumcunque operum,
maneremusque in libertate religiosissima et operosissima ba-
ptismi. Dici non potest quantum detrahat baptismo et obscuret
scientiam libertatis Christianae opinio illa votorum, plus nimio
celebris, ut interim taceam infanda etiam eaque infinita pericula
animarum, quae vovendi ista libido inconsultaque temeritas
quotidie auget. . . .

[De sacramento Poenitentiae] Tertio hoc loco de poenitentiae
sacramento dicendum. . . .

Primum huius sacramenti et capitale malum est, quod sacra-
mentum ipsum in totum aboleverunt, ne vestigio quidem eius
relicto. Nam cum et ipsum, sicut et alia duo, constet verbo
promissionis divinae et fide nostra, utrumque subverterunt, nam

