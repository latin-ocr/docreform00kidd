309 THE DISCIPLINE IN GENEVA, 1542-64 635

incommodam esse ac gravem expertus foret. N unc quoniam
alio migrare habebat in animo, testimonium a nobis petiit
anteactae vitae, quod illi non esse denegandum censuimus.
Hoc ergo breviter testamur, talem fuisse a nobis habitum, ut
nostro omnium consensu iam ad munus pastorale destinatus
esset, nisi obstitisset una causa. Nam cum ex more inquire-
remus, num in tota doctrinae summa inter nos et illum con-
veniret, duo esse respondit in quibus non posset nobiscum
sentire: quod Salomonis Canticum sacris libris adscriberemus,
et quod descensum Christi ad inferos acciperemus in Cate-
chismo¹ pro eo quem sustinuit conscientiae horrore, cum pro
nobis sisteret se ad Dei tribunal, ut peccata nostra, poenam ac
maledictionem in se transferendo, sua morte expiaret. . . .

. . . Verum praecipuum nobis certamen de Cantico fuit.
Existimat enim lascivum et obscoenum esse carmen, quo Salomo
impudicos suos amores descripserit. Principio obtestati eum
sumus, ut ne perpetuum universae Ecclesiae consensum temere
pro nihilo duceret. Nullum dubiae fidei librum esse, de quo
non fuerit mota olim et agitata aliqua disceptatio. Quin etiam
ex iis quibus certam auctoritatem nunc deferimus, quosdam
non fuisse initio absque controversia receptos : hunc a nemine
palam fuisse unquam repudiatum. Obtestati quoque sumus ne
suo iudicio plus aequo arrogaret: praesertim cum nihil pro-
poneret quod non omnes ante eum natum vidissent. Quod
argumentum attinet, admonuimus formam esse epithalamii,
alteri non absimilem quae Ps. xlv habetur. Nec omnino quic-
quam interesse, nisi quod quae hic in genere breviter dicuntur,
fusius et quasi minutatim explicantur in Cantico. Decantari
enim in Psalmo Salomonis pulchritudinem et sponsae ornatum,
ita ut res respondeat, discrimen in sola dictionis figura esse.

Cum haec nullius apud eum momenti essent, consultavimus
inter nos quidnam opus esset facto. Una omnium sententia
fuit periculosum et mali exempli fore, si ad ministerium cum
hac conditione admitteretur. Bonos enim primum non leviter
offensum iri, si audiant ministrum esse a nobis creatum, qui
librum quem in sacrorum librorum catalogo habeant omnes
ecclesiae, respuere se ac damnare palam profiteatur. Malis ct
improbis qui et infamandi Evangelii et huius Ecclesiae lace-
randae occasionem captant, ita fenestram per nos apertum iri.
Postremo, hac lege nos obstrictum iri in posterum ne cui alteri

¹ Ὀἳ Rilliet et Dusour, Caldclzt'smc dc salviu, 53 ; and Opem, vi. [a C. Κ.
xxxrv. 30.

