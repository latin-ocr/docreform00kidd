24 THE NINETY-FIVE THESES, 1517 11

necessaria tenentur domui suae retinere, et nequaquam propter
venias effundere.

47. Docendi sunt Christiani, quod redemptio veniarum est
libera, non praecepta.

48. Docendi sunt Christiani, quod papa sicut magis eget, ita
magis optat in veniis dandis pro se devotam orationem, quam
promptam pecuniam.

49 Docendi sunt Christiani, quod veniae papae sunt utiles,
si non in eas confidant, sed nocentissimae, si timorem Dei per
eas amittant. · Δ

50. Docendi sunt Christiani, quod si papa nosset exactiones
venialium praedicatorum, mallet basilicam S. Petri in cineres
ire, quam aedificari cute, carne et ossibus ovium suarum.

51. Docendi sunt Christiani, quod papa, sicut debet, ita
vellet, etiam vendita, si opus sit, basilica S. Petri de suis
pecuniis dare illis, a quorum plurimis quidam concionatores
veniarum pecuniam eliciunt.

52. Vana est fiducia salutis per literas veniarum, etiamsi
commissarius, imo papa ipse suam animam pro illis impignoraret.

53. Hostes Christi et papae sunt ii, qui propter venias prae-
dicandas verbum Dei in aliis ecclesiis penitus silere iubent.

54. Iniuria fit verbo Dei, dum in eodem sermone aequale
vel longius tempus impenditur veniis quam illi.

55. Mens papae necessario est, quod, si veniae, quod mini-
mum est, una campana, unis pompis et caerimoniis celebrantur,
ex angelium, quod maximum est, centum campanis, centum
pompis, centum caerimoniis praedicetur.

56. Γ hes‘tun ecclesiae, unde papa dat· indulgentias, neque
satis nominati sunt, neque cogniti apud populum Christi.

57. Temporales certe non esse patet, quod non tam facile
eos profundunt, sed tantummodo colligunt multi conciona-
torum.

58. Nec sunt merita Christi et sanctorum, quia haec semper
sine papa operantur gratiam hominis interioris, et cruceni,
mortem, infernumque exterioris.

59. Ihesauros ecclesiae S. Laurentius dixit esse pauperes
ecclesiae, sed locutus est usu vocabuli suo tempore.

60. Sine temeritate dicimus, claves ecclesiae, merito Christi
donatas, esse thesaurum istum.

61. Clarum est enim, quod ad remissionem poenarum et
casuum sola sufficit potestas papae.

62. Verus thesaurus ecclesiae est sacrosanctum evangelium
gloriae et gratiae Dei.

