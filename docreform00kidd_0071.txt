23 MILTITZ, 15 1 9 ⁵ 43

oviculae tuae interim clementissime accommodare dignetur ΒΟ.
tua, et balatum meum hunc officiose intelligere.

Fuit apud nos honestus hic vir Carolus Miltitz, ΒΞ. tuae
Secretarius Cubicularius, gravissime causatus nomine ΒΞ. tuae
apud illustrissimum Principem Fridericum de mea in Romanam
Ecclesiam et Bm. tuam et irreverentia et temeritate expostulans
satisfactionem. Ego ista audiens plurimum dolui officiosissi-
mum officium meum tam infelix esse ut, quod pro tuendo honore
Ecclesiae Romanae susceperam, in irreverentiam etiam apud
ipsum verticem eiusdem Ecclesiae ac plenam omnis mali su-
spicionem venerit.

Sed quid agam, B. R? Desunt mihi consilia prorsus:
potestatem irae tuae ferre non possum, et quomodo eripiar
ignoro. Revocationem expostulor disputationis: quae si id
posset praestare, quod per eam quaeritur, sine mora ego prae-
starem eam. Nunc autem cum, resistentibus et prementibus
adversariis, scripta mea latius vagentur quam unquam spera-
veram: simul profundius haeserint plurimorum animis quam
ut revocari possint: quin cum Germania nostra hodie mire
floreat ingeniis, eruditione, iudicio: si Romanam Ecclesiam
volo honorare: id quam maxime mihi curandum video, ne
quid ullo modo revocem. Nam istud revocare nihil fieret, nisi
Ecclesiam Romanam magis ac magis foedare et in ora omnium
hominum accusandam tradere.

Illi illi, heu B.P., hanc Ecclesiae Romanae intulerunt in-
iuriam et paene infamiam apud nos in Germania, quibus ego
restiti, id est, qui insulsissimis suis sermonibus, sub nomine
ΒΞ. tuae, non nisi deterrimam avaritiam coluerunt, et opprobrio
Aegypti contaminatam et abominandam reddiderunt sanctifica-
tionem: et quasi id non satisfuerit malorum, me, qui tantis
eorum monstris occurri, auctorem suae temeritatis apud Bm.
tuam inculpant.

Nunc, B. P„ coram Deo et tota creatura sua testor, me
neque voluisse neque hodie velle Ecclesiae Romanae ac ΒΞ.
tuae potestatem ullo modo tangere aut quacunque versutia
demoliri : quin plenissime confiteor huius Ecclesiae potestatem
esse super omnia: nec ei praeferendum quidquam sive in coelo
sive in terra, praeter unum Iesum Christum Dominum omnium:
nec Bo, tua ullis malis dolis credat, qui aliter (le Luthero hoc
machinantur.

Et quod unum in ista causa facere possum, promittam liben-
tissime Βῐ. tuae istam de indulgentiis materiam me deinceps
relicturum penitusque taciturum (modo et adversarii mei suas

