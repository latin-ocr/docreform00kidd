224 THE ORGANIZATION OF THE 98

oblati, cuius haec Coena memoriale est, quod et paucis ab
episcopo semper est declarandum.

Canon ille missarius, et universae orationes, in quibus re-
peritur sacrificii aut hostiae vox, a nemine ultra in hac Coena
dicatur. Nemo praeterea audeat hanc Coenam sacrificare, ut
loquuntur, pro vivis et mortuis, aut quacunque occasione, quod
non sit nostrum sacrificium sed Dei Coena, et pro accepta per
Christum beneficentia gratiarum actio, ac specialis comme-
moratio sacrificii, quo semel pro nobis semetipsum obtulit,
omniumque memorabilium eius. Est quoque signum commu-
nionis omnium qui Christi [sumus] quod ad invicem nos membra
esse sub ipso et eodem quidem uno capite Christo profitemur. . . .
Praeterea nullae in ea dicantur orationes, quibus aut sanctorum
invocatio aut meritorum eorundem memoria sit3 solus enim
Christus est advocatus noster . . . et unus mediator Dei et
hominum. . . . Denique ipse solus est qui pro nobis omnibus
meruit gratiam, gloriam et omne bonum. . . . Confitemur in hac
Coena Christum Deum et hominem praesentem esse, et id
quidem non vocibus imprecatoriis, ut de nobis quidam oblo-
quuntur, sed decreto Dei vivi, quod est ipsissimum verbum
suum, cuius ipsae voces signa sunt. Omniaque in hac Coena
agantur vulgi lingua praeter has consuetas voces, Kyrie eleison,
Halleluialz, Osiamzalz, Sabaoth, Amen, quas episcopi aliquando
interpretentur, ut plebs omnia capiens in Dei verbo consoletur
et spiritu et mente psallat. Servetur in ea ritus quem servus
Dei Martinus Lutherus ultimo Germanice conscripsit 3 et ut
iuxta Paulum cuncta decentius fiant, laudamus si in eius
ministerio ad minus induatur superpellicium, incendantur cerei,
et decens calix habeatur. Amodo nullae fiant impensae pro
altarium paramentis, casulis, cappis seu chlamidibus et simili-
bus, sed magis dispensentur egenis, quae in his frustra consumi
consueverunt. Nimirum qui se putat in his colere Deum, sine
causa id facit, quod sint purae et vanae hominum traditiones.
Liberum autem sit habenti casulam eadem in Coenae Dominicae
ministerio uti vel non, tantum de cetero haud quaquam ernan-
tur, quod non in haec sed in pauperum usus quae donare
volumus sint convertenda. Praeterea infirmorum solummodo
causa iam emptis uti permittimus, certi quod nihil horum a
nobis, [postuletur] et maxime quidem ut egenis misericordiam
praestemus, et illis necessaria partiamur. Denique semper
habentur pauperes, quibus benefacere opus sit. Idcirco uni-
versis Ecclesiis in verbo eruditis liberum sit omnia id genus
paramenta divendere, quod si fecerint, eorum pretium Diaco-

 

