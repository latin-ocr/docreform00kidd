274 THE DIET 'OF AUGSBURG, 1530 116

sent eos in tempore, minus nunc esset dissensionum. Antea
sua dissimulatione multa vitia passi sunt in ecclesiam serpere.
Nunc sero incipiunt queri de calamitatibus ecclesiae, quum hic
turnultus non aliunde sumpserit occasionem, quam ex illis
abusibus, qui tarn manifesti erant ut tolerari amplius non
possent. 7. Magnae dissensiones de missa, de sacramento
exstiterunt. Fortasse dat poenas orbis tam diuturnae pro-
fanationis missarum, quarn in ecclesiis tot saeculis toleraverunt
isti qui emendari et poterant et debebant. Nam in decalogo
scriptum est: Qui Dei nomine abutitur, non eret impunitus.
At ab initio mundi nulla res divina ita videtur unquam ad
quaestum collata fuisse ut missa.

8. Accessit opinio, quae auxit privatas missas in infinitum,
videlicet quod Christus sua passione satisfecerit pro peccato
originis, et instituerit missam, in qua fieret oblatio pro quoti-
dianis delictis, mortalibus et venialibus. 9. Hinc manavit
publica opinio, quod missa sit opus delens peccata vivorum et
mortuorum ex opere operato. Hic coeptum est disputari,
utrum una missa, dicta pro pluribus, tantundem valeat, quan-
tum singulae pro singulis. Haec disputatio peperit istam
infinitam multitudinem missarum.

10. De his opinionibus nostri admonuerunt, quod dissen-
tiant a Scripturis Sanctis, et laedant gloriam passionis Christi.
Nam passio Christi fuit oblatio et satisfactio non solum pro
culpa originis, sed etiam pro omnibus reliquis peccatis, ut ad
Hebraeos scriptum est : sanctificati sumus per oblationem Iesu
Christi semel ; item: Una oblatione consummavit in per-
petuum sanctificatos.

11. Item Scriptura docet nos coram Deo iustificari per
fidem in Christum, quum credimus nobis remitti peccata
propter Christum. Iam si missa delet peccata vivorum et
mortuorum ex opere operato, contingit iustificatio ex opere
missarum, non ex fide, quod Scriptura non patitur.

12. Sed Christus iubet facere in sui memoriam. Quare
missa instituta est, ut fides in iis, qui utuntur sacramento, re-
cordetur quae beneficia accipiat per Christum, et erigat et
consoletur pavidam conscientiam. Nam id est meminisse
Christi, beneficia meminisse ac sentire, quod vere exhibeantur
nobis. Nec satis est historiam recordari, quia hanc etiam
Iudaei et impii recordari possunt. Est igitur ad hoc facienda
missa, ut ibi porrigatur sacramentum his quibus opus est
consolatione, sicut Ambrosius ait: ‘ Quia semper pecco,
semper debeo accipere medicinam.'

14. Quum autem missa sit talis communicatio sacramenti,

 

