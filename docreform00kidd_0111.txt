 

42 THE DIET OF WORMS, 27 JAN.—25 MAY, 1521 83

quam eorum irritum haberi velles, an omnia probares quae
profiteris, deliberationem petisti quae nunc finem habet, etiamsi
iure impetrare non debueras longius cogitandi spatium, qui
tanto tempore scivisti ad quid vocareris. Et fidei negotium
tam certum omnibus esse conveniebat, ut quisque, quocunque
tempore postulatus, rationem eius certam et constantem reddere
possit, nedum tu tantus et tam exercitatus Theologiae Pro-
fessor. Age, tandem responde Caesareae postulationi, cuius
benignitatem in impetrando cogitandi spatio sensisti: Visne
libros tuos agnitos omnes tueri? an vero quidquam retractare?
Haec latine et germanice dixit Officialis.

Respondit D. Martinus et ipse latine et germanice, quan-
quam suppliciter non clamose, ac modeste, non tamen sine
Christiana animositate et constantia, et ita ut cupierint ad-
versarii orationem et animum abiectiorem. Sed multo cupi-
dissime exspectarunt revocationem, cuius spem expetito delibe-
randi spatio nonnullam conceperant. Sic autem respondit :—

Serenissime Domine Imperator, Illustrissimi Principes,
Clementissimi Domini, ad praefixum mihi hesterno vesperi
terminum obediens compareo, per misericordiam Dei ob-
secrans, S. M. V. Dominationesque vestrae illustrissimae di-
gnentur causam hanc (ut spero) iustitiae et veritatis clementer
audire: atque, si per imperitiam meam vel dignos titulos
cuiquam non dedero vel quocumque modo in mores gestusque
aulicos peccavero, benigniter ignoscere ut homini non in aulis
sed in angulis monachorum versato, qui nihil aliud de me
testari possum quam ea simplicitate animi hactenus me docuisse
et scripsisse, ut tanturn gloriam Dei et sinceram fidelium
Christi institutionem spectarem.

Serenissime Imperator, Illustrissimique Principes, ad duos
illos articulos heri per S. M. V. mihi propositos, scilicet, an li-
bellos recensitos et nomine meo evulgatos agnoscerem meos, et
in his defendendis perseverare aut revocare velim ? dedi paratum
et planum meum responsum super articulo priore, in quo
adhuc persisto persistamque in aeternum, esse videlicet eos
libros meos meoque nomine a me evulgatos, nisi forte interim
acciderit ut, aemulorum vel astutia vel sapientia importuna,
quidquam in illis mutatum aut depravate excerptum sit. Nam
aliud plane non agnosco nisi quod mei solius est et a me solo
scriptum, citra omnis cuiusvis industriae interpretationem.

Ad alterum vero responsurus rogo, S. M. V. et Dom. Vestr.
dignentur animum advertere libros meos non esse omnes
eiusdem generis,

o 2

