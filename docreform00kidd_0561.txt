ἢ.
l

  

273 IN GENEVA, 1509-36 533

fide suam mentem ecclesiae iudicio submittat. Nec valde
afficiuntur, si Dei gloriam manifestis blasphemiis pollui con-
tingat. Cur tanta saevitia et acerbitate pro missa, purgatorio,
peregrinationibus, et id genus nugis belligerantur, ut sine eorum
explicitissima, ut ita dicam, fide salvam fore pietatem negent,
curn tamen nihil eorum a verbo Dei esse probent? Cur nisi
quia illis Deus venter est, culina religio, quibus sublatis, non
modo non Christianos, sed ne homines quidem futuros se
credunt. . . . Ideo, ut quisque eorum pro ventre est maxime
sollicitus, ita pro sua fide bellator acerrimus. . . .

Nec sic tamen desinunt doctrinam nostram incessere, et
quibus possunt nominibus criminari et infamare, quo vel in-
visam vel suspectam reddant. [1] Novam appellant et nuper
natam: [2] dubiam esse et incertam cavillantur: rogant, [3]
quibus confirmata sit miraculis: quaerunt, an sit aequum ut
contra [4] tot sanctorum patrum consensum et [5] vetustissimam
consuetudinem obtineat: urgent, [6] ut schismaticam esse
fateamur quae contra Ecclesiam praelium moveat, vel Eccle-
siam multis saeculis intermortuam fuisse, quibus nihil tale
auditum fuit: postremo, [7] nihil opus esse, aiunt, multis argu-
mentis, qualis enim sit iudicari a fructibus posse, utpote, quae
tantum sectarum acervum, tot seditionum turbas, tantam vitio-
rum licentiam peperit. . . .

(in answer to [6]) Dilemmate suo non adeo vehementer nos
premunt, ut fateri adigant: vel ecclesiam fuisse aliquamdiu
intermortuam, vel nunc cum ecclesia nobis litem esse. Vixit
sane Christi ecclesia et vivet quamdiu Christus regnabit ad dex-
teram Patris. . . . Adversus eam nulla nunc nobis pugna est. . . .
Sed non parum a vero ipsi aberrant, dum ecclesiam non agno-
scunt nisi quam praesenti oculo cernant, et eam iis finibus cir-
cumscribere conantur, quibus minime inclusa est. In his
cardinibus controversia nostra vertitur: primum quod ecclesiae
formam semper apparere et spectabilem esse contendunt,
deinde quod formam ipsam in sede Romanae ecclesiae et prae-
sulum suorum ordine constituunt. Nos contra asserimus: et
ecclesiam nulla apparente forma constare posse, nec formam
externo illo splendore, quern stulte admirantur, sed longe alia
nota contineri, nempe: pura verbi Dei praedicatione et legitima
sacramentorum administratione. . . .

LlB. I. De Cogm'n'one Dei Creatort's.

(2) From tlze Institutio of 1559 :- c. vi. Ut ad Deum
Creatorem quis perveniat opus esse Scrzstura duce et magistra.—

