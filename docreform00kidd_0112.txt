84 THE DIET OF wonms, 27 JAN.—25 MAv, 1521 42

Sunt enim aliqui in quibus pietatem fidei et morum adeo
simpliciter et evangelice tractavi ut ipsimet adversarii
cogantur eos confiteri utiles, innoxios et plane dignos lectione
Christiana. Sed et Bulla, quanquam saeva et crudelis, aliquot
meos libros innoxios facit, licet et hos damnet, iudicio prorsus
monstrifico. Si itaque hos revocare inciperem, obsecro quid
facerem nisi quod unus ex omnibus mortalibus eam veritatem
damnarem quam amici et inimici pariter confitentur, solus
omniurn confessioni concordi reluctatus?

Alterum genus est quod m Papatum et doctrinam Papistarum
invehitur, tanquam in eos qui suis et doctrinis et exemplis
pessimis orbem Christianum utroque malo et spiritus et
corporis vastaverint Nam neque negare id neque dissimulare
quisquam potest, cum experientia omnium et universorum
querimonia testes sint, per leges Papae et doctrinas hominum,
conscientias fidelium miserrime esse illaqueatas, vexatas et ex-
carnificatas, tum res et substantias, praesertim in hae inclyta
Germaniae natione incredibili tyrannide devoratas, devorarique
adhuc sine fine indignisque modis: cum tamen suismet legibus
ipsi caveant (ut Dist ix et xxv q. 1 et 2)¹ ut Papae leges et
doctrinae Evangelio aut Patrum sententiis contrariae pro
erroneis et reprobis habeantur. Si igitur et hos -revocavero,
nihil aliud praestitero quam ut tyrannidi robur adiecero et
tantae impietati non fenestras sed valvas aperuero grassaturae
latius et liberius quam hactenus unquam ausa fuerit3 et fiet
huius meae revocationis testimonio licentiosissimum impuni-
tissimumque nequitiae illorum regnum misero vulgo longe 1n-
tolerabilissimum et tamen roboratum et stabilitum, praesertim
si iactatum fuerit id a me facturn auctoritate S. M. V. totiusque
Romani Imperii. Quantum ego, Deus bone, turn fuero opercu-
lum nequitiae et tyrannidis.

Tertium genus eorum est quos in aliquos privatos et singu-
lares (ut vocant) personas scripsi, eos scilicet qui et tyrannidem
Romanam tueri et pietatem a me doctam labefactare moliti
sunt. In hos confiteor me fuisse acerbiorem quam pro
religione aut professione deceat. Neque enim me sanctum
aliquem facio, neque de vita mea sed de doctrina Christi
disputo. Neque hos revocare integrum est mihi quod ea
revocatione iterum futurum sit ut tyrannis et impietas meo
patrocinio regnent et saeviant in populum Dei violentius quam
unquam regnaverint.

² i Carpus luris Canonici, i. 17, 1008, 1017 (ed. Friedberg).

