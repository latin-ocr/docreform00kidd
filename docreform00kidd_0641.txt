 

304 IN GENEVA, 1541—2 613

impleat: et figuris suam addat veritatem. Quamobrem non
dubito quin sicuti verbis ac signis testatur, ita etiam suae nos
substantiae participes faciat, quo in unam cum eo vitam
coalescamus.

M Verum qui hoc fieri potest, quum in coelo sit Christi
corpus, nos autem in terra adhuc peregrinemur?

P. Hoc mirifica arcanaque Spiritus sui virtute efficit: cui
difficile non est sociare, quae locorum intervallo alioqui sunt
disiuncta.

M Ergo nec corpus in pane inclusum esse, nec sanguinem
in calice imaginaris?

P. Nequaquam. Quin potius ita sentio, ut veritate potia-
mur signorum, erigendas esse in coelum mentes, ubi Christus
est, et unde eum exspectamus iudicem et redemptorem : in his
vero terrenis elementis perperam et frustra quaeri.

M Ut in summam colligamus quae dixisti: duas in Coena
res esse asseris: nempe, panem et vinum, quae oculis cer-
nuntur, attrectantur manibus, percipiuntur gustu: deinde
Christum, quo interius animae nostrae, tanquam proprio suo
alimento, pascuntur.

P. Verum, et eo quidem usque, ut corporum etiam resur-
rectio illic nobis, quasi dato pignore, confirmetur: quum et
ipsa vitae symbolo communicent.

Μ Quis autem rectus erit huius Sacramenti ac legitimus
usus?

P. Qualem Paulus (1 Cor. xi. 28) definit: Ut probet
seipsum homo, priusquam eo accedat.

M Quidnam in hac probatione inquiret?

P. Num verum sit Christi membrum.

M. Quibus ad eius rei notitiam argumentis perveniet?

[2. Si vera sit poenitentia fideque praeditus: si proximos
sincero amore prosequatur : si animum ab omni odio malevo-
lentiaque purum habeat.

M. Num perfectam in homine tum fidem tum charitatem
exigis?

P. Utramque sane integram et ab omni fuco vacuam esse
convenit. Verum frustra exigatur tam absoluta numeris
omnibus perfectio, in qua nihil desideretur, quando tanta
nunquam in homine inveniri poterit.

M Non ergo ab accessu nos arcet imperfectio, qua adhuc
laboramus.

P. Quin potius, si perfecti essemus, nullum amplius usum
inter nos haberet Coena : quae sublevandae nostrae imbecilli
tati adminiculum esse debet ac imperfectionis subsidium.

