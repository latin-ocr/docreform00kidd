26 THE NINETY-FIVE THESES, 1517 11

82. Scilicet, cur papa non evacuat purgatorium propter
sanctissimam caritatem et summam animarum necessitatem,
ut causam omnium iustissimam, si infinitas animas redimit
propter pecuniam funestissimam ad structuram basilicae, ut
causam levissimam ?

83. Item, cur permanent exsequiae et anniversaria defun-
ctorum, et non reddit, aut recipi permittit beneficia pro illis
instituta, cum iam sit iniuria pro redemptis orare?

84. Item, quae illa nova pietas Dei et papae, quod impio et
inimico propter pecuniam concedunt animam piam et amicam
Dei redimere, et tamen propter necessitatem ipsiusmet piae et
dilectae animae non redimunt eam gratuita caritate?

85. Item, cur canones poenitentiales re ipsa et non usu
iamdiu in semet abrogati et mortui, adhuc tamen pecuniis
redimuntur per concessionem indulgentiarum tanquam viva-
cissimi?

86. Item, cur papa, cuius opes hodie sunt opulentissimis
Crassis crassiores, non de suis pecuniis magis quarn pauperum
fidelium, struit unam tantummodo basilicam S. Petri?

87. Item, quid remittit aut participat papa iis, qui per
contritionem perfectam ius habent plenariae remissionis et
participationis? -

88. Item, quid adderetur ecclesiae boni maioris, si papa,
sicut semel facit, ita centies in die cuilibet fidelium has remis-
siones et participationes tribueret?

89. Ex quo papa salutern quaerit animarum per venias
magis quain pecunias, cur suspendit literas et venias iam olim
concessas, cum sint aeque efficaces?

90. Haec scrupulosissima laicorum argumenta sola potestate
compescere, nec reddita ratione diluere, est ecclesiam et papam
hostibus ridendos exponere, et infelices Christianos facere.

91. Si ergo veniae secundum spiritum et mentem papae
praedicarentur, facile illa omnia solverentur, imo non essent.

92. Valeant itaque omnes illi prophetae, qui dicunt populo
Christi ‘ Pax, pax ², et non est pax.

93. Bene agant omnes illi prophetae, qui dicunt populo
Christi ‘Crux, crux ⁷, et non est crux.

94. Exhortandi sunt Christiani, ut caput suum Christum per
poenas, mortes, infernosque sequi studeant.

95. Ac sic magis per multas tribulationes intrare coelum
quam per securitatem pacis confidant.

