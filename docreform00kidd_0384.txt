356 THE COUNCIL OF TRENT, 1545-63 145

cum erit decertandum. Et quoniam quidam ad hominum
abusus descendendum censuit,ยน sciat is, quod expeditis abusibus
scripturarum et traditionum, erit expedita maxima pars negotii
nostri. Nam abusus scripturarum sub se continent ordinem
et modum praedicandi verbum Dei et interpretandi libros
ipsos: traditionum vero abusus totam pene disciplinam
ecclesiasticam respicere mihi videntur,- confessiones enim
et nostrae quidem caeremoniae omnes ad ipsas traditiones
respiciunt.

Quae curn ipse cardinalis maxima pietate, zelo ac gravitate
dixisset, omnes patres eadem approbare visi sunt: con-
clusumque fuit ut in eodem decreto libri et traditiones reci-
piantur . . .

No. 146. Decretum de canonicis Scripturis,
Sessio iv, 8 April 1546.

Sacrosancta oecumenica et generalis Tridentina synodus,
in Spiritu sancto legitime congregata, praesidentibus in ea
eisdem tribus Apostolicae Sedis legatis, hoc sibi perpetuo ante
oculos proponens ut sublatis erroribus puritas ipsa evangelii
in ecclesia conservetur, quod Ipromissum ante per prophetas
in scripturis sanctis D. N. ..C Dei Filius proprio ore
primum promulgavit, deinde Iper suos Apostolos tanquam
fontem omnis et salutaris veritatis et morum disciplinae omni
creaturae praedicari iussit3 perspiciensque hanc veritatem et
disciplinam contineri in libris scriptis et sine scripto tradi-
tionibus quae ab ipsius Christi ore ab Apostolis acceptae aut ab
ipsis Apostolis, Spiritu sancto dictante, quasi per manus traditae
ad nos usque pervenerunt3 orthodoxorum Patrum exempla
secuta, omnes libros tam Veteris quarn Novi Testamenti, quum
utriusque unus Deus sit auctor, necnon traditiones ipsas tum
ad fidem tum ad mores pertinentes, tanquam vel oretenus
a Christo vel a Spiritu sancto dictatas, et continua successione
in ecclesia catholica conservataS, pari pietatis affectu ac reve-
rentia suscipit et veneratur [Sequuntur nomina canonicarum
Scripturarmn} Si quis autem libros ipsos integros cum omni-
bus suis partibus, prout in Ecclesia Catholica legi consueverunt,
et in veteri vulgata latina editione habentur, pro sacris et
canonicis non susceperit, et traditiones praedictas sciens
et prudens contempserit, anathema sit. Omnes itaque intelli-
gant quo ordine et via ipsa synodus post iactum fidei con-
fessionis fundamentum sit progressura, et quibus potissimum

1 viz. the Bishop of Astorgn.

 

