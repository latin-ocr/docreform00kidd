305 IN GENEVA, 1541-2 621

Absoluta concione offirtzcr in ans. Tum [Vlc'm'ster publicas lla

’ exorditur .·

Auxilium nostrum in nomine Domini qui fecit caelum et
terram, Amen.
Hunccine infantem offertis ut baptizetur?

Resp. Maxime.

lllim's ter.

Dominus nobis dilucide commonstrat quanta in foeditate et
miseria vitiositateque nascimur, quum ait nobis renascendum
esse. Etenim si naturam nostram renovari oportet, ut in Dei
regnum intromittamur: satis magnum argumentum est eam
penitus corruptam Deoque detestabilem esse. Itaque hac de
causa monet nos ut summisso et humili animo simus nostraque
nobis turpitudo acerbitati et odio sit. anue ratione nos ad
gratiam ipsius expetendam praeparat, qua prioris naturae nostrae
perversitas et indignitas exstinguatur et funditus deleatur.
Neque enim prius ei locus est in nobis, nisi quum totius nostrae
virtutis, iustitiae, sapientiae fiduciam usque eo abiicimus, ut
quaecunque in nobis sunt damnemus ac repudiemus.

Porro autem ubi nostram nobis turpitudinem foeditatemque
aperuit ac commonstravit, tum consolationem nobis pro sua
misericordia impertit, pollicens fore ut Spiritu suo sancto nos
in vitam alteram exsuscitet, quae nobis quasi ingressus quidam
sit in ipsius Regnum. Haec regeneratio bipartita est: nam et
nobis prorsus renunciandum est, ac neque rationi neque volun-
tati neque voluptati libidinique nostrae obtemperandum 3 quin
potius mentem animumque nostrum sapientiae iustitiaeque
Dei subiici oportet, et quicquid ex nostro est et nostra carne
extingui: tum praeterea lucem Domini sequi convenit eiusque
sanctissimae voluntati morem gerere, quemadmodum ipse
verbo suo nos docet Spirituque suo sancto nobis praelucet
viamque commonstrat. Utrumque autem hoc in Domino
nostro Iesu Christo impletum ac perfectum est, cuius mors·et
passio tantam vim habet, ut eam participantes quasi sepulti
peccato simus, ut carnis nostrae concupiscentiae mortificentur
atque exstinguantur. Huc accedit, quod vi resurrectionis ipsius
in vitam novam excitamur, quae a Deo est, quatenus Spiritus
eius nos regit ac moderatur, ut in nobis ea opera perficiat quae
illi grata et accepta sint. Hoc tamen caput est salutis nostrae,
ut nobis delicta onmia nostra pro sua misericordia condonet,
ea nobis non imputans, sed eorum memoriam delens atque
obliterans, ne quando nobis ea in iudicio illius obiiciantur.

