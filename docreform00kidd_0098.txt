70 THE THREE TREATISES OF 1520 36

obtinuerimus esse promissionem Christi seu testamentum, ut
verba clare sonant, totum evangelium et universum solatium
amittimus. Nihil contra haec verba permittamus praevalere,
etiamsi angelus de coelo aliud docuerit. Nihil enirn de opere
vel sacrificio in illis continetur . . . Quare sicut repugnat testa-
mentum distribui seu promissionem accipere et sacrificare
sacrificium, ita repugnat missam esse sacrificium3 cum illam
recipiamus, hoc vero demus. Idem autem simul recipi et offerri
non potest, nec ab eodem simul dari et acceptari. Non magis
certe quam oratio et impetrata res queunt idem esse, nec idem
sit orare et orata accipere.

Quid ergo dicemus ad canonem et auctoritates Patrum? . . .
Respondeo: Si nihil babetur quod dicatur, tutius est omnia
negare quam missam concedere opus aut sacrificium esse, ne
verbum Christi negemus, fidem simul cum missa pessun-
dantes. . . .

[De sacramento Baptismi] Benedictus Deus et Pater D.N.I.C.
qui. . . saltem hoc unicum sacramentum servavit in ecclesia sua
illibatum et incontaminatum a constitutionibus hominum. . . .

Verum ubi virtutem baptismi in parvulis non potuit Satan
exstinguere, praevaluit tamen ut in omnibus adultis exstingueret,
ut iam fere nemo sit, qui sese baptizatum recordetur, nedum
glorietur, tot repertis aliis viis remittendorum peccatorum et in
coelum veniendi. Praebuit his opinionibus occasionem ver-
bum illud periculosum divi Hieronymi, sive male positum sive
male intellectum, quo poenitentiam appellat secundam post
naufragium tabulam, quasi baptismus non sit poenitentia. Hinc
enim, ubi in peccatum lapsi fuerint, de prima tabula seu nave
desperantes velut amissa, secundae tantum incipiunt niti et fidere
tabulae, id est, poenitentiae. Hinc nata sunt votorum, re-
ligionum, operum, satisfactionum, peregrinationum, indulgentia-
rum, sectarum infinita illa onera, et de iis maria illa librorum,
quaestionum, opinionum, traditionum humanarum, quas totus
mundus iam non capit, ut incomparabiliter peius habet ecclesiam
Dei ea tyrannis, quam unquam habuit synagogam aut ullam
nationem sub coelo. . .

Primum itaque in baptismo observanda est divina promissio,
quae dicit: Qui crediderit et baptizatus fuerit, salvus erit.
Quae promissio praeferenda est incomparabiliter universis

pompis operum, votorum, religionum, et quicquid humanitus
est introductum. . . .

Pro hac duntaxat clamo libertate et conscientia, clamoque
fidenter: Christianis nihil ullo iure posse imponi legum, sive

 

