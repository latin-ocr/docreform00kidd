135 JESUITS ΒΥ PAUL 111 337

multis probis viris et Deum zelantibus laudetur, verum etiam
a quibusdam ita approbetur ut illud etiam sequi velint.

§ 3. Formulae autem praedictae tenor sequitur, et est talis.

ξ 4. Quicumque in Soce'etate nostra quam lesu nomine insig-
niri cupimus vult sub crucis vexillo Deo militare et soli Domino,
atque Romano Pontifici, eius in terris Vicario, servire, post
solemne perpetuae castitatis votum, proponat sibi in animo se
partem esse Societatis ad hoc potissimum institutae ut ad
profectum animarum in vita et doctrina Christiana et ad fidei
propagationem per publicas praedicationes et verbi Dei mini-
sterium, spiritualia exercitia et charitatis opera et nominatim per
puerorum ac rudium in Christianismi institutionem ac Christi-
fidelium in confessionibus audiendis spiritualem consolationem
praecipue intendat, curetque primo Deum, deinde huius
instituti rationem, quae via quaedam est ad illurn, semper ante
oculos habere et finem hunc sibi a Deo propositum totis
viribus assequi. Unusquisque tamen secundum gratiam sibi
a Spiritu sancto subministratum, et vocationis suae proprium
gradum, ne quis forte zelo utatur sed non secundum scientiam :
cuius proprii cuiusque gradus iudicium et officiorum discretio
ac distributio tota sit in manu Praepositi seu Praelati per nos
eligendi, ut congruus ordo servetur in omni bene instituta com-
munitate necessarius.

ξ 5. Qui quidem Praepositus de consilio consociorum constitu-
tiones ad constructionem huius propositi nobis finis conducentes
in consilio condendi auctoritatem habeat, maiori suffragiorum
parte semper statuendi ius habente. Consilium vero intelligatur
esse in rebus quidem gravioribus ac perpetuis maior pars totius
Societatis quae a Praeposito commode convocari poterit, in
levioribus autem et temporaneis omnes illi quos in loco ubi
Praepositus noster residebit praesentes esse contigerit ; iubendi
autem ius totum penes Praepositum erit.

§ 6. Sciant omnes socii et non solum in primis professionis
suae foribus sed quoad vixerint quotidie animo volvant
Societatem hanc universam et singulos sub S. D. N. Papae
et aliorum Romanorum Pontificum successorum eius fideli
obedientia Deo militare, et quamvis evangelio doceatur et fide
orthodoxa cognoscamus ac firmiter profiteamur omnes Christi-
fideles Romano Pontifici tanquam capiti ac Ι. C. Vicario
subesse, ad maiorem tamen nostrae Societatis humilitatem
ac perfectam uniuscuiusque mortificationem, et voluntatum
nostrarum abnegationem summopere conducere iudicavimus
singulos nos, ultra illud commune vinculum, speciali voto

944 Z

