380 ZWINGLI THE HUMANIST, TO 1519 160

certe, ut nos peracti ad te itineris (quod Hispani Gallique olim
Romam euntes videndi Livii causa, referente divo Hieronymo,
fecerunt) scias tantum abesse ut poeniteat ut magnum etiam
fecisse nomen nos existimemus non alia re magis gloriantes
quam Erasmum vidisse, virum de literis Scripturaeque sacrae
arcanis mer1t1ss1mum. . .

No. 161. Zwingli’s liturgical discoveries.
(a) From his Exposl'llo . . . Articulorum, 1523, Art. xviii

(Op. i. 26 5).

. . . Disertis ergo et expressis verbis cavet, dicens: ‘Bibite
ex eo omnes !² nullum omnino excipiens, qui omnes dicit. Iam
quomodo ausi sunt stultissimi homines institutionem Christi
in hac sacratissima coena invertere aut concidere, quum
verba Christi tam clara sint? praesertim quum ambae species
tam panis quam vini in Germania apud Helvetios in usu
fuerint, non solum viris et mulieribus, sed etiam pueris et
adultis? Testimonia huius rei certa adferam. Nam quum
minister essem apud Glaronam Helvetiorum, librum ibidem
reperi (obsequiale vocant pontificii) in Mollis vetustissimum,
sed integrum adhuc et nulla parte quod ad literas adtinet
vitiatum. Titulus erat (rubricam vocant) in eo loco quo de
ritu baptizandi praescribitur huius argumenti : Baptizato puero
mox detur Eucharistiae sacramentum 1 Similiter poculum san-
guinis! Non hic probo hunc usum quo sacramentum Christi
pueris datum est, sed hoc tantum ostendo coelestem hanc ali-
moniam aliquando sub utraque specie in nostris terris datam
esse. . . . Quamdiu mos iste apud Glaronenses duraverit certum
non est, sed hoc certum est non esse ducentos abhinc annos
quod hic mos in usu fuerit in Mollis. . .

(b) From his De canone Alissae, 1523 (Op. iii. 88).

Alterum argumentum assumptionis huius est, quod hunc
Canonem necesse foret media inter Ambrosium Gregoriumque
tempestate conflatum esse: nam si ante Ambrosii tempora
fuisset, nefas erat eum, isto posthabito, novum condere: aut
si id licuit, verget hoc ad ingens praeiudicium Romanae sedis:
permittet enim aliis Episcopis licere quod Ambrosio, nempe ut
Romano pontifici suum sibi Canonem relinquant et quisque
apud se proprium condant. Unde verisimilius est hunc quem
in manibus habemus Canonem, recentius natum quam ut
superiorum quisquam quicquam ad eum adiecerit. Adparetque
nihil aliud quam precularum quarundam, tametsi aliquantisper

 

