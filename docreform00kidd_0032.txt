4 THE FIRST APPLICATION OF INDULGENCES 2

relaxatione poenarum valere et suffragari. Volumus insuper
omnes utriusque sexus Christifidelesâ€š de plenitudine potestatis
ex nostra mera liberalitate, qui manus adiutrices visitando vel
mittendo per supradictos nuntios pro dicta ecclesia porrexerint,
ac omnes et singulos eorundem parentes defunctos aut eorum
benefactores qui cum caritate decesserint, in omnibus suffragiis,
precibus, eleemosynis, ieiuniis, orationibus, disciplinis et caeteris
omnibus spiritualibus bonis qui fiunt et fieri poterunt in tota
universali sacrosancta Christi ecclesia militante et omnibus
membris eiusdem, participes in perpetuo fieri . . .
(ii)

Primo notandum est quod quatuor gratiae principaliter
conceduntur per dictas bullas cunctis Christifidelibus dictam
ecclesiam Xanctonensem certis diebus visitantibus aut ad
illam per nuntios ecclesiae de bonis suis mittentibus.

Prima gratia concessa supradictis fidelibus est gratia iubilaei

. [Sequitur textus bullae] . . .

Secunda gratia concessa indifferenter omnibus et singulis
Christifidelibus dictam ecclesiam Xanctonensem visitantibus
vel ad illorum arbitrium ad dictam ecclesiam de bonis suis
per nuntios ecclesiae mittentibus est facultas confessionalis
quae praeter confessionalia solita dari continet unum singulare,
scilicet praeter totiens quotiens de casibus reservatis 'diocesanis
et praeter remissionem semel in vita et in mortis articulo, con-
tinet remissionem plenariam nedum semel in vita sed totiens
quotiens homo verisimiliter dubitat de morte sua etiam si
tunc non moriatur, ut puta existens in procella maris, homines
existentes in obsidione, mulieres prope partum vel in partu,
moram trahentes in loco in quo viget pestis, et sic de multis
aliis. Ista est inaudita clausula, praecipue pro transfretantibus.
Ista clausula debet praticari erga illos qui dicunt se habere
confessionalia. [Sequitur textus] . . .

Tertia gratia praecipua et per S. D. N. concessa est remissio
plenaria et gratia iubilaei animabus in purgatorio existentibus . . .

Quarta et ultima gratia : . . S. D. N. . . vult et concedit quod
dicti fideles manus adiutrices porrigentes et illorum parentes et
benefactores defuncti qui cum caritate decesserunt, ut puta
quorum animae sunt in purgatorio, sint participes in omnibus
suffragiis ecclesiae universalis nunc et in perpetuum, quae est
maxima gratia si bene praticetur . .

