34 LUTHER AND ULRICH VON HUTTEN, 1520 61

assequuntur hoc. Has ob res, immensam, O Friderice, auri
vim Romam quotannis hinc mittimus, nec adhuc intelligimus
perdi quod sic elargimur: imo non perdi rem tantum, sed
materiam fieri adhuc magnorum infinite laborum. Itaque si
philosophari libet ob idque pecuniam abiicere decretum est,
patent tot in propinquo maria, sunt fluvii, ille apud nos
Moganus, ultra Rhenus, tuus istic Albis, atque alii 3 demittamus
eo ut perdatur ipsa potius quam perditionis causa sit ubique
multis, dum istam pascimus turpitudinem Romae superflue
adeo ut huc nonnihil inde redundet, dum hanc alimus publicam
morum pestem, hanc ipsi fovemus vitae contagionem. Sed
non abiiciemus: tantum transferri alio non sinamus. Haec
prima et optima est destruendae illius tyrannidis via, hic
modus: certe enim subducto hoc luxuriae fomento minus se
efferent, tractabiliores passini erunt. Postea duce aliquo
Othone illum censebimus senatum, urbem Romam lustrabimus,
et eiectis malis compluribus paucos quosdam sua illic sacra
curare iubebimus, regnare non permittemus. Ipsi imperatori,
siquidem esse volet, imperii sedem reddemus: Romanum
pontificem, ut aequalitas episcoporum sit, in ordinem redi—
gemus. Sacerdotum etiarn hic censum minuemus, ipsos ad
frugalitatem perducemus et pauciores faciemus, centesimo
quoque delecto. De iis vero qui fratres vocantur quid
statuemus? Quid enim aliud quam quod ego censeo, abo-
lendum omne monachorum genus . . . His tot Germaniam
*atterentibus magisque ac magis omnia devorantibus ablatis,
simul ea qua in nos feruntur Romanistae diripiendi licentia
adempta, multum hic auri, multum erit argenti. Verum id,
quantumcunque nobis aut qualecunque relinquetur, in meliores
verti usus poterit, nempe ut alantur magni exercitus et imperii
propagentur fines, etiam Turcae, si videbitur, debellentur 3 ut
multi qui propter penuriam furantur nunc et rapiunt, stipendiis
tunc vivant 3 ut qui aliter egent, publicitus quo inopiam tolerent
accipiant, utque doctissimi alantur homines et literarum studia
foveantur: in summa ut virtuti praemia sint, internaeque
egestatis habeatur ratio, ignavia exsulet, fraus occidat. Hoc
videntes Bohemi per omnia nobiscum facient: nam ante,
quod adversus avaros sacerdotes sibi consuluissent, prohibiti
erant ε facient et Graeci, qui cum ferre nec vellent nec possent
Romanam tyrannidem, Romanorum pontificum instinctu pro
schismaticis sunt habiti multo iam tempore 3 ac Rutheni erunt
nostri, qui cum esse nuper vellent, repulsi a Sanctissimo sunt,
iubente pendere sibi aureorum quotannis quater centena millia.

