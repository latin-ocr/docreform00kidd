125 A TRUCE 303

cepti, averti possint, fidelissimo et optimo animo ac consilio,
partes nostras interponendas putavimus. Ac permissu Caesareae
Maiestatis nobisque eius rei gratia concessi mandati instructionis
et commissionis, et de praedictorum nostrorum consanguineo-
rum ac agnatorum eorumque coniunctorum consensu, primum
Svinfordiaeâ€š postea hic Norinbergae, varias amicabilis compo-
sitionis vias tentavimus. Et quoniam causa controversiae
religionis, multis laboribus frustra susceptis, non potuit ad
aliquam concordiam reduci, ad animum revocavimus, id quod
res est, non posse crudelitati ac tyrannidi Turcicae validius
resisti quam si in Imperio communis ac firma pax consti-
tuatur.

Pro qua re apud eius Maiestatem cum debita reverentia
intercessimus et impetravimus ut ipsius Maiestas, tanquam
supremum caput Imperii, ex singulari animi propensione erga
pacem et tranquillitatem publicam, tandem clementer con-
senserit ut communis ac publica pax inter ipsius Maiestatem
et omnes Status Imperii Germanicae nationis, tam ecclesiasticos
quam saeculares constituatur et firmetur usque ad generale,
liberum, Christianum concilium, quemadmodum de hoc in
Comitiis Imperialibus Norinbergae decretum est: vel si id
non procedat, ad hoc usque tempus donec communes Status
Imperii ad locum commodum iterum convocentur et con-
scribantur, ut infra in peculiari articulo de ea re cautum est:
ita videlicet ut interea temporis usque ad praedictum concilium
vel quo Status Imperii iterum convenerint et aliter delibera
verint, nemo propter religionis vel ullam aliam causam alteri
bellurii indicat, inferat, ipsumve spoliet, capiat, inva,dat ob-
sideat, neque ad haec facienda per se vel per alium cuiquam
inserviat, arces, urbes, oppida, castella, pagos, villas vel praedia
insidiis occupet, aut contra voluntatem alterius violenter
adimat, dolove malo, incendiis vel alia ratione alteri damnum
det. Neque ullis istiusmodi machinatoribus, consilio, auxilio
vel alio modo opem ferat, neque eos sciens hospitio excipiat,
victum potum aut receptum praebeat aut toleret: sed unus-
quisque alterum vera amicitia et Christiana caritate com-
plectatur.

Quam pacem publicam iam descriptam Caesarea Maiestas
universis Imperii ordinibus publicari ac annunciari curavit,
et sub expressa gravi et formidabili poena servandam mandavit,
seque benigne operam daturum esse promisit ut praedictum,
Concilium intra dimidium annum indicatur et deinde intra
unum annum inchoetur Si vero fieri non possit, ut hoc casn

