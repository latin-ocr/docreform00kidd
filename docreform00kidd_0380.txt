352 THE LAST WAR BETWEEN 142

No. 142. The attempted'reforms of Hermann,
Archbishop of K61n, 1543.

(a) [Vlelanclcthon to Luffler, 1 9 May.——Postquam veni Bonnam
intellexi Episcopum dedisse mandatum ut forma doctrinae
et rituum proponenda ecclesiis conscribatur, et quidem ad
exemplum Norimbergensis formae. Ac iussus sum inchoa-
tum opus inspicere. Id hoc triduo feci, Episcopus vult pure
tradi doctrinam et tolli ritus publicos pugnantes cum doctrina,
sed adversari non desinunt Canonici, etsi in his quoque sunt
qui aliorum violentiam impediunt. Fuerunt minitati quidam
ferociores se excussuros esse Episcopum. Quare Landgravius
ad Collegium scripsit, ac palam affirmavit se et caeteros foede-
ratos suscepturos esse defensionem Episcopi, si opus sit. Sed
reliquae civitates praeter Coloniam et praecipua pars nobilitatis
expetit piam ecclesiarum constitutionem, quam vident profecto
necessariam esse. Vix enim alibi in Germania tantum arbi-
tror fuisse aut esse superstitionis barbaricae et plane ethnicae
quantum fuit in his regionibus, ut adhuc exempla currentium
ad statuas ostendunt. Sed video nunc conciones magna fre-
quentia audiri Buceri et Pistorii, et animadverto utrumque
pure et recte docere. Sunt et alii in vicinis aliquot oppidis et
pagis qui recte docent et sacramenta pie administrant. His
initiis ut Deus faveat oremus, eaque provehat. In ditione
Iuliacensi prorsus negliguntur ecclesiae, quod belli tempore
solet accidere. Interim vero et illi qui in illa regione oderunt
puram doctrinam hac occasione saevitiam exercent ut ex
litteris quas adieci videbitur, quas quidam ex Iuliacensi ditione
scripsit. . . . Iam hac hora audimus Weseliae abolitas esse
privatas missas et institutam administrationem Coenae Domini
iuxta Evangelfflm, et aulicos ob hanc causam Senatui mini-
tari, . . .

(b) Allelanclztlzoac to Cruczgen 23 May.—Scripsi vobis antea,
Episcopum secuturum esse formam Norimbergensem, eratque
ante meum adventum institutus liber ad exemplum Norimber-
gense scribendus. Retinuit pleraque Osiandri Bucerus, quos-
dam articulos auxit, ut est copiosus. Mihi cum omnia relegissem
attribuit articulos περὶ τριῶν ὑποστάσεων, de creatione, de peccato
originis, de iustitia fidei et operum, de Ecclesia, de penitentia.
In his consumpsi tempus hactenus, et legi de ceremoniis
baptismi et Coenae Domini quae ipse composuit. Arbitror
pene finitum esse opus. Avellam igitur me quam primum.
Nam secuturas esse longas deliberationes et tardas ratiocinor.
Sunt et in aula et in tota regione docti quidam et nobiles, qui

