(154 CALVINISM IN SWITZERLAND, HUNGARY, 319

dudum participes facti erant Christi, communionem illam con-
tinuare ac reparare fateamur.

X. Neque enim ad signa nuda, sed potius ad promissionem,
quae illic annexa est, respicere convenit. Quatenus ergo in pro-
missione illic oblata proficiat nostra fideS, eatenus ista vis et
efficacia, quam dicimus, se exserit. Ita materia aquae, panis
aut vini, Christum nequaquam nobis offert, nec spiritualium
eius donorum compotes nos facit: sed promissio magis spe-
ctanda est, cuius partes sunt nos recta fidei via ad Christum
ducere, quae fides nos Christi participes facit.

XI. Hinc concidit eorum error, qui in elementis obstupescunt,
et illic affigunt salutis suae fiduciam. Quum sacramentaaChristo
separata nihil sint quam inanes larvae : et in ipsis omnibus haec
vox clare personet, non alibi quam in solo Christo haerendum,
nec aliunde petendam esse salutis gratiam.

XII. Praeterea, si quid boni nobis per sacramenta confertur,
id non fit propria eorum virtute, etiam si promissionem, qua
insigniuntur, comprehendas. Deus enim solus est, qui Spiritu
suo agit. Et quod sacramentorum ministerio utitur, in eo neque
vim illis suam infundit, nec Spiritus sui efficaciae quicquam
derogat : sed pro ruditatis nostrae captu ea tanquam adminicula
sic adhibet. ut tota agendi facultas maneat apud ipsum solum.

XIII. Itaque, quemadmodum Paulus admonet, eum qui
plantat aut rigat nihil esse, sed unum Deum qui dat incre-
mentum: ita et de Sacramentis dicendum est, ea nihil esse,
quia nihil profutura sint, nisi Deus in solidum omnia efficiat. Or-
gana quidem sunt, quibus efficaciter,ubi visum est, agit Deus: sed
ita ut totum salutis nostrae opus ipsi uni acceptum ferri debeat.

XIV. Constituimus ergo unum esse Christum, qui vere intus
baptizat, qui nos in Coena facit sui participes, qui denique
implet quod figurant Sacramenta : et sic quidem uti his admini-
culis, ut totus effectus penes eius Spiritum resideat.

XV. Sic interdum sacramenta vocantur sigilla, dicuntur
fidem alere, confirmare, promovere: et tamen solus Spiritus
proprie est sigillum, et idem fidei inchoator est et perfector.
Nam haec omnia sacramentorum attributa inferiore loco subsi-
dunt, ut ne minima quidem salutis nostrae portio, ab unico
auctore, ad creaturas vel elementa transferatur.

XVI. Â¹Praeterea sedulo docemus, Deum non promiscue vim
suam exserere in omnibus qui sacramenta recipiunt, sed tan-
tum in electis. Nam quemadmodum non alios in fidem illu-
minat, quam quos praeordinavit ad vitam: ita arcana Spiritus
sui virtute efficit ut percipiant electi quae offerunt sacramenta.

 

