305 IN GENEVA, 1541-2 623

ut Dei Patris gratiam et beneficium imminueret, sed quo salutis
foedus per omnes terrarum fines propagaret, quae tum temporis
in populo Iudaico inclusa fuerat: minime dubium est quin
liberi nostri haeredes sint eius vitae ac salutis quam nobis est
pollicitus: qua de causa sanctificari eos Paulus affirmat, iam
inde ab utero matris, quo ab Ethnicorum et a vera religione
abhorrentium hominum liberis discernantur. quue Dominus
noster Iesus Christus pueros, qui ei offerebantur, admisit,
sicuti scriptum est Matthaei decimo nono capite: Tum oblati
sunt ei parvuli, ut manus eis imponeret et oraret; discipuli
autem eos increpabant. Iesus vero ait eis: Sinite parvuIOS‚ et
ne prohibeatis eos ad me venire. Talium est enim regnum
coelorum. Quum affirmat regnum coelorum eorum esse iisque
manus imponit et Deo Patri suo eos commendat, satis nos
docet minime excludendos esse illos ab ipsius Ecclesia. Hanc
igitur ipsius regulam et praescriptionem sequentes, infantem
hunc in eius Ecclesiam admittemus, ut bonorum omnium quae
suis fidelibus promisit, particeps fiat. Ac primum eum nos
adhibita precatione illi offeremus, humili ac summisso animo
suppliciter dicentes :

Domine Deus, Pater aeterne et omnipotens, quando pro
tua infinita clementia nobis pollicitus es fore te Deum et
nostrum et liberorum nostrorum: oramus te ut beneficium
illud tuum in hoc infante confirmare digneris, parentibus iis
genito, quos in Ecclesiam tuam cooptasti. Et quemad-
modum tibi a nobis offertur ac consecratur, ita in tutelam
tuam eum recipias, Deum te et Servatorem eius esse demon-
strans, peccatum ei originis condonans ac remittens, cuius
genus omne Adami culpam sustinet, eumque praeterea Spiritu
tuo sanctificans, ut, quum ad aetatem iudicii atque intelli-
gentiae capacem progressus erit, te solum Deum et Serva-
torem agnoscat et veneretur, per omnem vitae cursum tibi
laudem et gloriam tribuens, ut perpetuo suorum peccatorum
condonationem abs te consequatur. Ut vero beneficia haec
accipere possit, eum tu in communionem Domini nostri
Iesu cooptare digneris, ut omnibus eius bonis tanquam unum
ex eius corporis membris participet. Exaudi nos, l'arens
misericordiae, ut Baptismus, quem ei cx instituto tuo imper-
timus, fruetum vimque suam exserat qualem nobis Evangelii
tui doctrina commonstrat.

Pater noster, &c
Quoniam admittendus est hic infans in Christianam Eccle—

siam, spondeffis, quum ad aetatem iudicii prudentiaeque com-

