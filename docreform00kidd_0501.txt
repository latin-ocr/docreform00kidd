 

225 CAPPEL‚ 1529—31 473

ex amore sui lapsus est, ita et nos labimur: conditio, quia
sicut ille servus est factus et morti obnoxius, sic et nos servi
et filii irae nascimur et morti obnoxii.. .. Istud originale
peceatum, per conditionem et contagionem agnasci omnibus
qui ex adfectu maris et feminae gignuntur, agnosco: et nos
esse natura filios irae scio, sed gratia quae per secundum
Adam, Christum, casum restituit, inter filios Dei recipi non
dubito. . . .

Quinto. Hinc constat, si in Christo secundo Adam vitae
restituimur, quemadmodum in primo Adam sumus morti tra-
diti, quod temere damnamus Christianis parentibus natos
pueros, imo gentium quoque pueros. . . .

Sexto. Igitur de ecclesia sic sentimus. Ecclesiam in Scri-
pturis varie accipi, pro electis istis qui Dei voluntate destinati
sunt ad vitam aeternam. . . . Haec soli Deo est nota. . . . Sed
nihilominus qui huius ecclesiae membra sunt, seipsos quidem,
cum fidem habent, electos et primae huius ecclesiae membra
esse norunt, verum alia a se membra ignorant.. . . Sumitur
iterum ecclesia universaliter pro omnibus scilicet qui Christi
nomine censentur. . .. De hac igitur ecclesia esse credimus
quotquot fatentur Christi nomen. . . . Capitur postremo eccle-
sia pro quovis particulari coetu huius universalis ac sensibilis
ecclesiae, ut ecclesia Romana, Augustana, Lugdunensis.. . .
Hic igitur credo unam esse ecclesiam eorum, qui eundem
habent Spiritum, qui eos certos reddit quod veri filii familiae
Dei sint, et haec est ecclesiarum primitiae. Hanc credo in
veritate non errare, puta in primis istis fidei fundamentis,
in quibus cardo versatur. Credo et universalem sensibilem
unam esse dum veram confessionem istam, de qua iam dictum
est, tenet. Credo etiam de hac ecclesia esse quicunque
nomen illi dant iuxta verbi Dei praescriptum et promissionem.
Credo infantem Isaac, Iacob, Iudam, et omnes qui de semine
Abrahae erant, eos quoque infantes quorum parentes inter
ecclesiae primordia praedicantibus Apostolis ad Christi partes
concedebant, de hac esse ecclesia. Nam Isaac et reliqui veterum
nisi fuissent, non recepissent ecclesiae tesseram. Cum ergo
isti de ecclesia fuerint, fuerunt et primitivae ecclesiae infantes
ac parvuli. Quocirca credo et scio baptismi sacramento
signatos. . . . Vere igitur baptismus perinde ac circumcisio . . .
nihil quam alterurn istorum aut confessionem sive nominis
dationem aut foedus sive promissionem requirit. . . .

Septimo, Credo imo scio omnia sacramenta tam abesse ut
gratiam conferant ut ne adferant quidem aut dispensent. . . .

