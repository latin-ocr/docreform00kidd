49 RADICALISM AT WITTENBERG, 1521—2 97

per eam occasionem verum ac sincerum usum coenae Domini
a Christo et apostolis traditum observatumque adiutore Deo
restituere.

20. Privatae Missae, quales hodie fiunt, aperte pugnant cum
institutione atque observatione Christi et apostolorum. Nam
Christus et minimum duodecim apostoli multis una distribue-
runt, nec unquam unus privatim se ipsum communicasse
legitur. Hinc etiam Paulus privatas coenas Corinthiis prohibet,
cum inquit 1 Cor. xi [33], Quoties convenitis ad mandu-
candum, &c.

30. Christus utramque partem, hoc est, integrum sacramen-
tum dari iussit et ordinavit omnibus. Cum igitur Missae,
quas nostra vidit aetas, ita dispositae sint ut adstantibus una
duntaxat pars sacramenti exhibeatur, non possunt Augustiniani
bona conscientia hanc ceremoniam, a verbis Christi alienam,
suo exemplo confirmare.

De his Augustinianorum articulis C. V. breviter cogitata
nostra perscribemus. . . .

[10] Nam Missa, ut nunc vocant, seu Coena Dominica iuxta
Christi institutionem proprie et principaliter nihil est nisi ipsa
distributio et manducatio corporis et sanguinis Domini. De
caetero quae adduntur, hominum et Romani Pontificis auctori-
tate recepta indiesque cumulata fuerunt. Nec differt mandu-
catio sacerdotis ab opere laici sumentis, idem est sacramentum,
quo admonemur ceu rato et infallibili signo et testimonio
remissionis omnium peccatorum, iuxta Christi dictum: Hoc
quotiescunque facietis, facite in mei commemorationem, i. e.
recordantes misericordiae et beneficii quod vobis per mortem
meam donatum et exhibitum est. Hinc ergo efficitur Mis—
sam seu manducationem sacerdotis nequaquam esse tale bo-
num opus quo Deo reddamus aut offeramus aliquid placans
Deum, et satisfaciens pro nobis aut aliis, sicut nec manducatio
laici alteri potest applicari, nec cuiusquam Baptismus valet
pro alio.

Porro omnium confessione liquet totum illud regnum
Missarum hoc errore constitutum, ut sint bonum opus ad
nostra et aliorum peccata expianda. Quod quid aliud est
quam prorsus obscurare praecipuum articulum doctrinae
Evangelii de iustitia fidei veroque usu sacramentorum? Hoc
itaque superstitionis contagio, serpente paulatim longiusque
prodeunte, factum est ut in singulis fere templis et monasteriis
hebdomadatim quatuor, quinque aut etiam plures Missae
a singulis personis, in singulis altaribus celebrandae ordinatae

944 H

