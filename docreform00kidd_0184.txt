156 THE BEGINNINGS OF REFORM 75

Dei . . . erit praecipuum sacerdotis officium. . . . Nusquam
legitur Christum iussisse apostolos conficere corpus suum 5 sed
nos Christiani iubemur uti instituta Sacra Coena in Christi
commemorationem. Vult D. Galle probare ex textu Heb. v
oblationem corporis Christi futuram in S. Coena pro remissione
peccatorum hominibus conferenda. Sed abutitur verbis apostoli.
Is enim loquitur de summo sacerdote Veteris Testamenti, qui
erat typus sacerdotii Christi, non vero typus hodiernorum mini-
strorum ecclesiae. Cumque instituta sit S. Coena non ad
sacrificandum sed ad manducandum ac bibendum idipsum
obiectum quod Christus instituit, inde patet D. Gallen abuti
tum institutione Christi tum verbis apostoli: ‘Sufficit enim
unica oblatio Christi in ara crucis iuxta Dei ordinationem
oblati, ut redimeret suo sacrificio propitiatorio totum genus
humanum.' Concluditur igitur firmissime, praedicationem puri
verbi esse praecipuum officium ministerii ecclesiae.

Prop. III. An decreta hominum obligent in conscientia, ut
illorum praevaricator sit reus notorii peceati?

Resp. D. Galle. Decreta praelatorum ecclesiae, licet sint
humana, qua ab hominibus constituta3 tamen, dum ipsi sunt
sancti qui propter salutem hominum talia ordinarunt, sunt
illorum praecepta Dei mandata, ut dicitur Prov. viii [15] ‘ Per
me iudicant iudices terrae ².. . . Hinc concludo decreta patrum
esse constituta per Spiritum Sanctum ut nullus Christianus his
repugnare debeat. Dicit enim Christus, ‘Ubi duo aut tres
conveniunt in nomine meo, sum in medio illorum.' Adest
igitur Christus praelatis ecclesiae qui, in nomine eius congre-
gati, decernunt utilia ecclesiae quae transgredi sine laesione
conscientiae Christiani non possunt.

Exceptio All. Olaz'. . . . Distinguit D. Galle recte quidem inter
decreta hominum piorum et aliorum z decreta illorum iudicat
servanda quippe conformia verbo Dei, alias non essent salutaria.
Per hanc distinctionem decretorum videtur D. Galle detrahere
aliorum hominum decretis auctoritatem. Sed de his ipsis
decretis praeter et contra Dei verbum sancitis quaestio est.
His adimit Christus auctoritatem Matt. xv [6]‚ et Apostolus
dissuadet servitutem humanarum traditionum 1 Cor. vii, Col. ii
[8]. . . . Quodsi ecclesia alligetur ad observationem decretorum
papalium, quid faciendum Christiano homini dum haec decreta
invicem dissentiunt ? Hoc saepe fieri testantur libri decretalium.
Iam constat dissentientes non hahere Spiritum Sanctum qui
concordiam amat unamque viam salutis in verbo tradit. Ergo
vana docet D. Galle dicens praelatos ecclesiae regi Spiritu S.

 

