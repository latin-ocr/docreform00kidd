102 SCANDINAYIA, 1527—8 237

sed etiam iuniores praedicatores ruri degentes. Idem fieri in
scholis cathedralibus consultum videmus, ut illuc conveniant
simul clerici chorales, in verbo Dei recte instituendi. Hoc
modo speramus sensum verbi Dei verum gratia Dei omnibus
plane innotescere. Nos etiam episcopi procurabimus ut
discentes in scholis habeant rectum textum Bibliorum‚ prae-
sertim N.T. Latinum ,- et ut praeficiantur ecclesiis civitatum
docti viri, ad quorum conciones saepe congregabuntur sim-
plices pastores ruri degentes, ut inde proficiant in vero sensu
verbi Dei. Ad hos rurales etiam pastor civitatis quandoque
accedat, et in conventibus illorum verbum Dei recte proponat.
In monasteriis civitatum fiat concio verbi Dei horis pomeri—
dianis‚ ne impediat concionem in templo civitatis antemeri-
dianam. Caveant pastores effutire in concionibus odia
personalia, curn auditorum scandalo coniuncta. Si quid in—
venerint doctiores quod reprehendant in aliorum concionibus
aut vita, id modeste et primo privatim agant. In omnibus
concionibus recitentur hae partes Catechismi‚ Pater noster,
Credo et Ave Maria in gratiam simpliciorum auditorum: et
Decem Praecepta bis singulis mensibus absolvant praedicatores,
Principium concionis erit omnibus idem, sic etiam clausula.

11.(1) Scholares non diu versentur ruri ad colligendam
stipem emissi, sed mature redeant. Hi cavebunt sedulo ne
mendacia spargant, aut de religione curn quodam tractent ruri,
idque pastores ecclesiarum observabunt.

(2) Ius canonicum constituit aliquot gradus sanguinis et
affinitatis, in quibus nolit matrimonium esse contrahendum:
quos gradus verbum Dei non prohibet. Illi igitur quibus data
est potestas dispensandi in his casibus ecclesiasticis, utantur hic
libertate ecclesiae, et datis gravibus causis relaxent prohibi—
tionem papalem 3 cavebunt tamen ne dispensatio sit coniuncta
curn scandalo infirmorum.

(3) Poenitentiarii praescribant eam publicam poenitentiam
notoriis peccatoribus quae poenitentes erudiat, et alios de peccati
gravitate informet. Videtur necessarium ut homicidae tra-
ctentur rigide, cum hebescat gladius, quo tollerentur ipsi de
medio.

(4) Monachi subsint inspectioni episcopi loci, praesertim in
causa ecclesiastica quae praedicationem evangelii spectat.

(5) Quoniam nimis multa Festa Sanctorum celebrantur, quae
occasionem citius peccandi quam Deum colendi subministrant
ipsaque necessarios labores impediunt, iudicamus sufficere ut
Festa *Conceptionis Nativitatis, Praesentationis et Passionis

