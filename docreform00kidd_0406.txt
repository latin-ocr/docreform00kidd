378 ZWINGLI THE HUMANIST‚ To 1519 159

Matthaei praedicatione Lutheri scriptis parum esse adiutum,
quis non videt? Ad cuius tamen praedicationem turmatim
adcurrebant quotquot veritatis erant cupidi, adeo ut ipse
mirarer. Adpello iam VOS, O hostes doctrinae Christi! quis
me tum Lutheranum convitiabatur? Quum iam prodiret
libellus Lutheri in Dominicam orationem et ego non ita
pridem hanc precem in Matthaeo explicassem, memini adhuc
fuisse quosdam ex piis, qui me huius libelli auctorem insimu-
larent, contenderentque me Lutheri nomen praefixisse ut
auctoris nomen dissimularem. Quis me tum Lutheranum
esse accusare potuit? . . .

(b) From his Amica exegesis . . . ad M. Lutlzerum, 1527
<op-111. 543)-

F ide in Christum Iesum rectissime docuisti salutem obtineri 3
sed cur secundum hanc doctrinam tribuis quid nescio quibus
clavibus? Cur purgatorium non evertis? Cur non agnoscis
unum ac solum mediatorem Dei atque hominum Christum
Iesum? Excidis tibi nonnunquam. Fidem ergo cum explicares
ac in pugna indulgentiarum semper aliquid clavibus incircum-
spectius donareS, plurimum torquebas nos, ante annos aliquot a
Thoma V itembachio, viro et doctissimo et piissimo, iam superis
quoque grato, praeceptore nostro, doctos solam Christi mortem
pretium esse remissionis peccatorum. Fides ergo clavis est
quae menti scrinium remissionis peccatorum reserat. Ea quum
adest, nihil aliud sitit aut esurit. Nos inquam torquebas quod
non plane videres claves nihil aliud esse quam evangelii fidem.

No. 160. Zwingli’s enthusiasm for Erasmus,
e. 1514-6.

(a) From his Expositis) . . . Articulorum, 1523, Art. xx
(Op. i. 314).

Non celabo vos, carissimi fratres, quo pacto in hanc
sententiam venerim, persuasumque habeam certissime, praeter
Christum nullo nobis mediatore opus esse, Ante annos
novem aut octo plus minus carmenl quoddam legi Erasmi
Roterodami viri doctissimi, in quo Christus cum hominibus
expostulat quae tandem causa sit quod stulti homines non
omnia apud eum quaerant, quum tamen solus ipse fons sit
omnis boni, servator et benefactor, consolatio denique et
thesaurus animi. Carmen est cruditum et elegantissimum.

¹ ‘ Expostulatio Iesu curn homine suapte culpa pereunte,' Erasmz‘ Opera,
V, coll. 1319 sq. (Lugd. Bat. 1704).

