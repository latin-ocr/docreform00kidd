144 THE MISSION OF CAMPEGGIO, 1523-4 73

Christus requirit, inquiens: Sic luceat lux vestra, &c., cum
vestitu honesto incedant, quarn Paulus alibi praescripsit. Qua-
propter singulari cura intendat quisque Praelatus ne hi quibus
praeest, in sacris ordinibus constituti, vestes varii coloris,
veluti virgatas et fimbriatas deferant sed longis atque talaribus
utantur, nulla arma induant, nisi itinerantes, barbamque atque
comam non nutriant, coronam et tonsuram deferentes, tum
summopere curantes ne quem laicorum indecentia vestitus
offendant. . . .

3. Insuper tabernas publicas evitent, nisi eas peregre pro-
ficiscentes ingredi oporteat, et tam inibi quam domi et alibi
a crapula, ebrietatibus, omnique ludo a iure prohibito, bla-
sphemiis, rixis ac aliis quibuscunque excessibus et offensionibus
penitus abstineant, choreas spectaculaque et convivia publica
vitent, ne ob luxum petulantiamque eorum nomen ecclesiasti-
cum male audiat.

4. Cumque secundum Apostolum lVemo militans Deo sese
negotiis secularibus implicare debeat, nemini liceat contra provin-
cialia statuta et synodalia domi suae tabernam compotandique
locum aperire laicis, quoniam non raro sequi solent ebrietatem
rixae, caedes et multa hoc genus scelera quae sacerdotalem
polluunt dignitatem. Praeterea negotiationibus mercimoniisque
more mercatorum abstineant.

5. Sacerdotes autem curati quique vicem eorum referunt
subditos in remediis et aliis iuribus parochialibus ultra ea quae
sibi de iure debentur non gravent, ultraque depositionem eos ad
peractiones Septimi, Tricesimi vel Anniversarii peragi faciendas
non cogant Í¾ tum praeter oblationes festis sollemnibus fieri
solitas, cum illa pro arbitrio fieri debeant, alias non exigant.

6. De sepultura quoque ac administratione sacramentorum
aliisque spiritualibus pacisci aut aliquid ab invito exigere nemo
possit aut debeat, et propter eiusmodi a parochianis neglecta
cuiquam non liceat aliquod sacramentorum denegare, neque
propter debita quempiam ab ecclesiastica sepultura prohibere.
Parochialia tamen iura, quae usus recepit et debentur altari
servienti, per praedicta non abrogamus.

7. Cum autem in diocesibus non sit eadem consuetudo et
inter subditos et pastores multa et varia emergant dissidia,
pastoribus quibusdam plura exigere propensis, subditis vero
ob penuriam et egestatem reclamantibus et recusantibus, ordi-
namus quod quilibet Ordinarius infra sex menses post prae-
sentium publicationem . . . super praedictis certam legem
ordinationemque una cum Principum aut Dominorum saecu-
larium consilio, quos ista negotia tangunt, constituat, ne

 

