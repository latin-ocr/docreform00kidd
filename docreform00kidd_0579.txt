278 FAREL AND CALVIN IN GENEVA, 1536-8 551

de leur porter grande'reverence souvent ne les ont pas en si
grand honneur que nous, et ne daigneroient emploier 16 temps
ὲι lire leurs escriptz que nous y employons voluntiers. Comme
se pourroit prouver, non pas ἐι vous mais a ung qui y seroit un
peu plus exercite.

Mais ce que nous les avons tousjours cependant au nombre
de ceux aux quelz n’est pas deue obeissance et ne exaltons pas
tellement leur autorite que elle puisse amoindrir ou aucune-
ment abaisser la dignite de la parolle du Seigneur‚ laquelle
seule avec entiere obeissance doibt estre estimee enl‘eglise de
Jesu-Christ, ce n’est pas sans raison plus que suffisante.

En somme, nous leur faisons tel honneur qui leur peult
appartenir selon Dieu, nous servans d'eux et de leur ministere
pour chercher la verite de Diem, affins que l'ayans trouvee
nous l'escoutions avec eux et observions en toute humilite et
reverence, reservans cest honneur au seul Seigneur qu’il n'y
ait que sa bouche ouverte en l’eglise pour parler en autorite et
que toute aureille soit preste a l’escouter et toute ame Ξι luy
obeir. Mesme S. CyPrien parlant du present propos lequel nous
traictons maintenant, au 2 livre des epistres en l'epistre 3, ne
veult pas que nous ayons aucun esgard a ce que auront dict
ou faict ceux qui auront este auparavant nous, mais que seule-
ment nous considerions ce que a dict Christ nostre maistre
lequel est devant tous.

Quand a la raison que vous avez amenee que nous crai-
gnons d’estre convaincuz par leur autorite' veu que en tout ilz
nous sont contraires. ..je me contenteray de vous avoir
monstre comment, en ce point auquel vous nous les faictes tant
adverses, nous les pouvons justement prendre pour defsenseurs
de nostre opinion. . . .

Premierement‚ Tertullien assez prochain du temps des Apos-
treS‚ refutant l'erreur de Marcion qui disoit le corps de Jesu-
Christ n’avoyr este que ung phantasme et vaine apparence tout
tel que vous le nous sorgez, prive et spolie de toute
verite' et proprie'te d'un corps humain, prouve par cest argu-
ment que Christ a eu ung vray corps veu qu⁷i1 en a laisse'
la figure par representation en sa Cene. S'il est ainsi, dict il,
qu'il n'y puisse avoir imaige ne representation sinon des choses
veritables‚ il s’ensuit que Christ a prins ung vray corps quand
il est descendu a nous, veu que en la C‘ene il nous a laisse dela
figure de icelluy corps, Notez outre la deduction de l'argument
que, encores en nommant 66 sacrement quc vous maintenez
estre le corps materiel de Christ, il l’appelle la figure du corpS.

