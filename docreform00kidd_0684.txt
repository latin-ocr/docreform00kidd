656 CALVINISM IN SWITZERLAND, HUNGARY, 319

intelligentia quaerendus est. Quare perversa et impia super-
stitio est, ipsum sub elementis huius mundi includere.

XXII. Proinde, qui in solemnibus Coenae verbis, Hoc est
corpus meum, Hic est sanguis meus: praecise literalem, ut
loquuntur, sensum urgent, eos tanquam praeposteros interpretes
repudiamus. Nam extra controversiam ponimus, figurate
accipienda esse, ut esse panis et vinum dicantur id quod signi-
ficant. Neque vero novum hoc aut insolens videri debet, ut
per metonymiam ad signum transferatur rei figuratae nomen,
quum passim in Scripturis eiusmodi locutiones occurrant: et
nos sic loquendo nihil afferimus quod non apud vetustissimos
quosque et probatissimos Ecclesiae scriptores exstet.

XXIII. Quod autern carnis suae esu et sanguinis potione,
quae hic figurantur, Christus animas nostras per fidem Spiritus
sancti virtute pascit, id non perinde accipiendum quasi fiat
aliqua substantiae vel commixtio vel transfusi03 sed quoniam
ex carne semel in sacrificium oblata et sanguinein expiationem
effuso vitam hauriamus.

XXIV. Hoc modo non tantum refutatur Papistarum com-
, mentum de Transsubstantiatione sed crassa omnia figmenta
atque futiles argutiae, quae vel caelesti eius gloriae detrahunt
vel veritati humanae naturae minus sunt consentaneae. Neque
enim minus absurdum iudicamus, Christum sub pane locare
vel cum pane copulare quam panem transsubstantiare in
corpus eius.

XXV. Ac ne qua ambiguitas restet, quum in coelo quae-
rendum Christum dicimus, haec locutio locorum distantiam
nobis sonat et exprimit. Tametsi enim philosophice loquendo
supra coelos locus non est 3 quia tamen corpus Christi, ut fert
humani corporis natura et modus, finitum est et coelo, ut loco,
continetur, necesse est a nobis tanto locorum intervallo distare,
quanto coelum abest a terra.

XXVI. Quod si imaginatione nostra Christum pani et vino
affigere fas non est, multo minus licet eum in pane adorare.
Quanquam enim panis in symbolum et pignus eius, quam
habemus cum Christo, communionis nobis porrigitur; quia
tamen signum est, non res ipsa, neque rem in se inclusam
habet aut affixam, idolum ex eo faciunt, qui mentem suam in
eum convertunt, Christum adoraturi.

No. 320. The Confessio czengerina‚ 1557.

{x 7. De sacramentariis.—Reiicimus et eorum delirium, qui
Coenam Domini vacuum signum, vel Christi absentis tanturn

