319 THE ΡΑΙΛΤΙΝΑΤΕ, AND Pomm) 653

sua virtute ac tuetur, qui nos spiritualibus armis instituit, qui
nos ab omni noxa liberat, qui oris sui sceptro nos moderatur
ac regit. Atque ita considerandus, ut ad se Deum verum et
ad Patrem nos evehat, donec impleatur illud quod tandem
futurum est, nempe ut sit Deus onmia in omnibus.

V. Porro, ut se nobis talem exhibeat Christus, ac eiusmodi
effectus in nobis proferat, unum cum ipso nos effici et in
eius corpus coalescere nos oportet. Qui non aliter vitam in
nos suam diffundit, nisi dum caput nostrum est ; ex quo totum
corpus compactum et connexum, per omnem iuncturam sub-
ministrationis, secundum Operationem, in mensura cuiusque
membri augmentum corporis faciat.

VI. Haec spiritualis est communicatio, quam habemus curn
Filio Dei, dum Spiritu suo in nobis habitans facit credentes
omnes, omnium quae in se resident bonorum compotes. Cuius
testificandae causa tam Evangelii praedicatio instituta quam
Sacramentorum usus nobis commendatus, nempe sacri Baptismi
et sacrae Coenae.

VII. Sunt quidem et hi Sacramentorum fines, ut notae sint
ac tesserae Christianae professionis et societatis sive fraternitatis,
ut sint ad gratiarum actionem incitamenta et exercitia fidei ac
piae vitae, denique syngraphae ad id obligantes. Sed hic unus
inter alios praecipuus, ut per ea nobis gratiam suani testetur
Deus, repraesentet atque obsignet. Nam etsi nihil aliud signi—
ficant quam quod Verbo ipso annunciatur, hoc tamen magnum
est, subiici oculis nostris quasi vivas imagines, quae sensus
nostros melius afficiant, quasi in rem ducendo; dum nobis
Christi mortem omniaque eius beneficia in memoriam revocant,
ut fides magis exerceatur : deinde quod ore Dei pronunciatum
erat, quasi sigillis confirmari et sanciri.

VIII. Quum autem vera sint, quae nobis Dominus dedit
gratiae suae testimonia et sigilla, vere proculdubio praestat
ipse intus suo Spiritu, quod oculis et aliis sensibus figurant
Sacramenta: hoc est, ut potiamur Christo, tanquam bonorum
omnium fonte: tum ut beneficio mortis eius reconciliemur
Deo, Spiritu renovemur in vitae sanctitatem, iustitiam denique
ac salutem consequamur, simulque pro his beneficiis olim in
cruce exhibitis, fide vero perceptis a nobis et quae quotidie fide
percipimus iarn agamus gratias. Ι

ΙΧ. Quare, etsi distinguimus, ut par est, inter signa et res
signatas: tamen non disiungimus a signis veritatem: quin
omnes qui fide amplectuntur illic oblatas promissiones, Christum
spiritualiter cum spiritualibus eius donis recipere, adeoque et qui

