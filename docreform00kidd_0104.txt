76 THE EXCOMMUNICATION OF LUTHER, 1520 38

§a (1) Haeretica sententia est, sed usitata, sacramenta
novae legis justificantem gratiam illis dare, qui non ponunt
obicem.

(2) In puero post baptismum negare remanens peccatum,
est Paulum et Christum simul conculcare.

(3) Fomes peccati, etiamsi nullum adsit actuale peccatum,
moratur exeuntem a corpore animam ab ingressu coeli.

(4) Imperfecta caritas morituri fert secum necessario ma-
gnum timorem, qui se solo satis est facere poenam purgatorii,
et impedit introitum regni.

< 5) Tres esse partes poenitentiae: contritionem,confessionem
et satisfactionem, non est fundatum in sacra Scriptura nec in
antiquis sanctis Christianis doctoribus.

(6) Contritio, quae paratur per discussionem, collationem
et detestationem peccatorum, qua quis recogitat annos suos in
amaritudine animae suae, ponderando peccatorum gravitatem,
multitudinem, foeditatem, amissionem aeternae beatitudinis,
ac aeternae damnationis acquisitionem, haec contritio facit
hypocritam, imo magis peccatorem.

(7) Verissimum est proverbium et omnium doctrina de
contritionibus hucusque data praestantius: de caetero non
facere, summa poenitentia: optima poenitentia, nova vita.

(8) Nullo modo praesumas confiteri peccata venialia, sed nec
onmia mortalia, quia impossibile est, ut omnia mortalia co—
gnoscas, Unde in primitiva Ecclesia solum manifesta mortalia
confitebantur.

(9) Dum volumus omnia pure confiteri, nihil aliud facimus,
quam quod misericordiae Dei nihil volumus relinquere igno-
scendum.

(10) Peccata non sunt ulli remissa, nisi remittente sacerdote
credat sibi remitti 3 imo peccatum maneret, nisi remissum
crederet : non enim sufficit remissio peccati et gratiae donatio,
sed oportet etiam credere esse remissum.

(1 1) Nullo modo confidas absolvi propter tuam contritionem,
sed propter verbum Christi : Quodcumque solveris, etc, (Matt.
xvi. 19). Hic, inquam, confide, si sacerdotis obtinueris ab·
solutionem, et crede fortiter te absolutum, et absolutus vere
eris, quidquid sit de contritione.

(12) Si per impossibile confessus non esset contritus, aut
sacerdos non serio, sed ioco absolveret, si tamen credat se
absolutum, verissime est absolutus.

(13) In sacramento Poenitentiae ac remissione culpae non
plus facit Papa aut episcopus quam infimus sacerdos: imo,

 

